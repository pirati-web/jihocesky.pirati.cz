---
uid: zbynek.konvicka
name: Zbyněk Konvička
titles:
  before: 
  after:
category:
- koordinator
- zastupitele
img: people/zbynek-konvicka.jpg
description: vedoucí mediálního odboru pro Jihočeský kraj Pirátské strany a zastupitel v Písku
mail:
- zbynek.konvicka@pirati.cz
mob: +420 722 920 766
profiles:
  github:
  facebook:				
  twitter:
  linkedin:
ordpms: 13 
---

Narodil jsem se 25. března 1975 a od roku 2016 jsem se stal členem místního sdružení Piráti Písecko. Pocházím ze Strakonic, ale od roku 2008 žiji v Písku.

Vystudoval jsem Gymnázium ve Strakonicích a Sociálně-právní akademii v Prachaticích. V průběhu studia jsem se specializoval na humanitní vědy a sociální oblast.

V letech 1992-1997 jsem hrál v pop-punkové kapele regionálního významu Apples, s níž jsme vydali 4 demosnímky a odehráli téměř šest desítek koncertů.

V letech 1996-1998 jsem pracoval jako okresní protidrogový koordinátor na Okresním úřadě ve Strakonicích. Zabýval jsem se především primární protidrogovou prevencí na školách v okrese Strakonice a zastával principy racionální protidrogové politiky s důrazem na informovanost a kvalitní trávení volného času před represivními zákazy.

V letech 2000-2018 jsem pořádal desítky rockových a folkových koncertů pod hlavičkou Společnost za práva zrcadel. Od roku 2010 jsem členem spolku Pod čarou, provozující alternativní kulturní scénu Divadlo Pod čarou v Písku.

Prošel jsem jako redaktor několika redakcemi regionálních novin - Listy Strakonicka, Písecký deník a Písecké postřehy. Pracoval v mezičase také jako vychovatel, projektový manažer, skladník a obchodní zástupce.

Od roku 2010 doposud pracuji v neziskové organizaci „Institut pro památky a kulturu“ jako redaktor. Každý den aktualizujeme internetový portál PROPAMÁTKY, vydáváme stejnojmenný časopis a pořádáme konference o obnově a financování památek. V roce 2019 jsem obdržel 1. místo za kategorii Internet v soutěži Média na pomoc památkám.

Mým velkým zájmem je sledovat veřejné a kulturní dění v Písku, v republice i ve světě, a aktivně se k němu vztahovat. Od roku 2014 jsem členem Osadního výboru Hradiště, městské části Písku, kde se s kolegy snažíme především o propojování místní komunity prostřednictvím kulturně-společenských a sportovních akcích.

Miluji cestování a turistiku, jízdu na kole, kulturu všech barev a vůní, kvalitní knihy - hlavně od Stephena Kinga a Ray Bradburyho, papírové modely arch. Richarda Vyškovského.

Od roku 2017 jsem vedoucím mediálního odboru jihočeských Pirátů.

V roce 2017 jsem kandidoval poprvé, a to do sněmovních voleb jako člen Pirátské strany za krajské sdružení Jihočeský kraj.

V roce 2018 jsem kandidoval za Piráty v komunálních volbách do zastupitelstva města Písku.

Od listopadu roku 2018 jsem zastupitelem města Písku.

Jsem předsedou komise pro kulturu a cestovní ruch v Písku.

Jsem v druhém volebním období členem Osadního výboru Hradiště.
