---
uid: josef.soumar
name: Josef Soumar
category:
- zastupitelekr
- zastupitele
img: people/josef-soumar-2021.jpg
description: člen MS Písecko, zastupitel v Písku a v Jihočeském kraji
mail:
- josef.soumar@pirati.cz
mob: + 420 737 838 263
profiles:
  github:                 
  facebook: https://www.facebook.com/josef.soumar
  twitter: https://twitter.com/SoumarJosef
  web: https://cs.wikipedia.org/wiki/Josef_Soumar
  wiki: https://www.linkedin.com/in/josefsoumar/
ordpks: 32   
ordpms: 2      		  
ordkr: 3
---
Josef Soumar, finančník, politik, zastupitel Jihočeského kraje a města Písku se věnuje tématům veřejných financí a hospodaření.

----

Narodil jsem se 7. srpna 1985 v jihočeském městě Písku, kde v současné době s rodinou žiji a podnikám zároveň.

O politiku se zajímám od útlého věku, kdy jsme s mým strýcem a rodinou vedli dlouhé diskuse o vývoji politiky 90. let a milénia, výběrových zakázkách a kvalitě veřejných činitelů. I proto jsem původně přišel mezi Piráty v Písku, na jaře roku 2014, se kterými jsem sdílel hodnoty liberální demokracie, transparentnosti, svobody přístupu k informacím a aplikaci inovací, digitalizace a pokroku do veřejné správy 21. století.

Můj profesní život je spojen s financemi a ekonomií, kterým se věnuji od svých studií a od roku 2007 se staly i mým povoláním. V úvodu získané znalosti a negativní zkušenosti mě vedly k založení poradenské společnosti s cílem poskytovat komplexní poradenské služby v oboru investiční poradenství, finanční plánování a wealth management.

Ve svém povolání aktivně propaguji výuku finanční gramotnosti, finanční plánování a ucelený přístup v osobních a podnikových financích. Prostřednictvím finančního arbitra nebo pomocí advokátního zastoupení jsem v historii zachránil větší obnosy peněz klientů, kteří naletěli tzv. finančním šmejdům. S kolegy od roku 2015 aktivně školíme finanční gramotnost studenty středních a vysokých škol, pedagogy a firmy. Jsem držitel evropského poradenského titulu EFA a EFP.

Mám rád vše, co se točí okolo vědy, přírody a techniky (úroveň: obdivovatel/nadšenec), podporuji kritické myšlení a transparentnost veřejných financí. Ve volebním období 2014 - 2018 jsem byl členem finančního výboru města Písku. V roce 2015 jsem v Písku zavedl tzv. „Sdílené neděle“, tedy pravidelná otevřená setkání občanů s místními politiky za Piráty.

V roce 2017 jsem společně s poslancem Lukášem Koláříkem stál u zrodu krajských expertních týmů uvnitř Pirátské strany, které se rozšířily po celé republice a napojily se na rezortní týmy na úrovni Poslanecké sněmovny.

Od října roku 2018 jsem členem Zastupitelstva města Písku a předsedou finančního výboru Zastupitelstva města Písku, od října 2020 jsem rovněž členem Zastupitelstva Jihočeského kraje, členem finančního a předsedou hospodářského výboru.

Ve městě Písku jsem stál například u zrodu a zavedení participativního rozpočtu, v Jihočeském kraji u zavedení a zrodu rozklikávacího rozpočtu na úroveň jednotlivých faktur.

Mám poměrně dobré logické a analytické smýšlení, mám rád řád a systém. Mezi mé zájmy patří sport (cyklistika, fitness, golf), hudba a hra na bicí (začátečník), lukostřelba, makroekonomie a vývoj kapitálových trhů.

Na republikové úrovni se věnuji státnímu rozpočtu a ochraně spotřebitele, jsem členem rezortního týmu finance.

----

  * Člen Zastupitelstva města Písku
  * Člen Zastupitelstva Jihočeského kraje
  * Předseda hospodářského a finančního výboru
  * Člen dozorčí rady Nemocnice Písek, a.s.

[Mé příjmy z veřejných zdrojů](https://nalodeni.pirati.cz/odmeny/josef.soumar)
