---
uid: josef.soumar
name: Josef Soumar
category:
- zastupitele
img: people/josef.soumar.2020.jpg
description: člen MS Písecko a zastupitel v Písku 
mail:
- josef.soumar@pirati.cz
mob:			  
profiles:
  github:                 
  facebook: 		  
  twitter: 		  
  flickr:
ordpks: 32   
ordpms: 2      		  
---

Narodil jsem se 7. srpna 1985 v jihočeském městě Písku, kde v současné době s rodinou žiji a podnikám zároveň.

O politiku se zajímám od útlého dětství, kdy jsme s mým strýcem a rodinou vedli dlouhé diskuse o transparentnosti, vývoji politiky 90. let a milénia, výběrových zakázkách a kvalitě veřejných činitelů na regionální i celorepublikové úrovni. I proto jsem původně přišel mezi Piráty, na jaře roku 2014, kde sdílím hodnoty liberální demokracie, zejména transparentnost, svobodu přístupu k informacím a aplikaci inovací, digitalizace a pokroku 21. století do veřejné správy.

Oblastem financí a ekonomie se věnuji od svých studií, od roku 2007 se staly i mým povoláním. Získané znalosti a negativní zkušenosti mě vedly k založení vlastní poradenské společnosti s cílem nastavit vysoké profesní standardy a poskytovat kompletní poradenské služby v oboru finanční plánování, investiční poradenství a wealth management.

Mám rád statistiky a podložené postupy. Ve své profesi se věnuji vypracování finančních plánů, odborných analýz a posudků. Dlouhodobě spolupracuji s klienty z řad jednotlivců, rodin, živnostníků i firemních zákazníků. Ve firmě mám na starosti oblast následného vzdělávání, personální a finanční řízení.

Splňuji potřebné certifikace [České národní banky](https://apl.cnb.cz/apljerrsdad/JERRS.WEB07.INTRO_PAGE) pro komplexní výkon své činnosti. Jsem držitelem evropského finančně-poradenského profesního titulu – [EFA](https://efpa.cz/profil/9787).

Mám rád vše, co se točí okolo vědy, přírody a techniky (úroveň: obdivovatel/nadšenec), podporuji kritické myšlení a plnou transparentnost veřejných financí.

Ve volebním období 2014 - 2018 jsem byl členem finančního výboru města Písku. Od října 2018 jsem zastupitel města Písku a předseda finančního výboru pro volební období 2018 - 2022.

Mám poměrně dobré logické a analytické smýšlení, mám rád řád a systém. Mezi mé zájmy patří sport (cyklistika, fitness, týmové hry), hudba a hra na bicí (začátečník), lukostřelba, finance a vývoj kapitálových trhů.

——————————————————————

Místopředseda místního sdružení Pirátské strany - Piráti Písecko

