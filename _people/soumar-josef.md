---
uid: josef.soumar
name: Josef Soumar
category:
- zastupitelekr
- zastupitele
img: people/josef-soumar-2021.jpg
description: člen MS Písecko, zastupitel v Písku a Jihočeském kraji
mail:
- josef.soumar@pirati.cz
mob:
- 737 838 263
profiles:
  github:                 
  facebook: https://www.facebook.com/soumar.josef 		  
  twitter: 		  
  flickr:
ordpks: 32   
ordpms: 2      		  
ordkr: 3
---
Narodil jsem se 7. srpna 1985 v jihočeském městě Písku, kde v současné době s rodinou žiji a podnikám zároveň.

O politiku se zajímám od útlého dětství, kdy jsme s mým strýcem a rodinou vedli dlouhé diskuse o transparentnosti, vývoji politiky 90. let a milénia, výběrových zakázkách a kvalitě veřejných činitelů na regionální i celorepublikové úrovni. I proto jsem původně přišel mezi Piráty, na jaře roku 2014, kde sdílím hodnoty liberální demokracie, zejména transparentnost, svobodu přístupu k informacím a aplikaci inovací, digitalizace a pokroku 21. století ve veřejné správě.

Oblastem financí a ekonomie se věnuji od svých studií, od roku 2007 se staly i mým povoláním. Získané znalosti a negativní zkušenosti mě vedly k založení vlastní poradenské společnosti s cílem nastavit vysoké profesní standardy a poskytovat kompletní poradenské služby v oboru finanční plánování, investiční poradenství a wealth management.

Ve svém povolání wealth managera aktivně propaguji bezprovizní ekonomické poradenství, několikrát jsem prostřednictvím finančního arbitra nebo právním zastoupením zachránil větší obnos peněz klientům, kteří naletěli finančním šmejdům. Věnuji se oblastem finančního a investičního plánování, správě a ochraně majetku. Jsem držitel evropského finančně poradenského titulu EFA. S kolegy několikátým rokem školíme studenty středních škol, pedagogy i firemní zákazníky, finanční gramotnosti.

Mám rád vše, co se točí okolo vědy, přírody a techniky (úroveň: obdivovatel/nadšenec), podporuji kritické myšlení a plnou transparentnost veřejných financí. Ve volebním období 2014 - 2018 jsem byl členem finančního výboru města Písku. V roce 2015 jsem v Písku zavedl tzv. „Sdílené neděle“, tedy pravidelná otevřená setkání občanů s místními politiky za Piráty.

V roce 2017 jsem společně s poslancem Lukášem Koláříkem a kolegou Tomášem Posekaným stál u zrodu krajských expertních týmů uvnitř Pirátské strany, které se rozšířily po celé republice a napojily se na rezortní týmy na úrovni Poslanecké sněmovny.

Od října roku 2018 jsem členem Zastupitelstva města Písku a předseda finančního výboru Zastupitelstva města Písku, od října 2020  jsem také členem Zastupitelstva Jihočeského kraje a členem finančního a hospodářského výboru Zastupitelstva Jihočeského kraje.

Mám poměrně dobré logické a analytické smýšlení, mám rád řád a systém. Mezi mé zájmy patří sport (cyklistika, fitness, týmové hry), hudba a hra na bicí (začátečník), lukostřelba, finance a vývoj kapitálových trhů.

Na republikové úrovni se věnuji ochraně spotřebitele, jsem členem rezortního týmu finance.

——————————————————————

člen Zastupitelstva města Písku

člen Zastupitelstva Jihočeského kraje

člen hospodářského výboru a finančních výborů
