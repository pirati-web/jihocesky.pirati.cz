---
uid: jan.novak
name: Jan Novák
titles:
  before: Bc.
  after:
category:
- zastupitele
- zastupitelekr
- pms
img: people/jan-novak-2021.jpg
description: předseda MS Českobudějovicko, zastupitel v Týně nad Vltavou a Jihočeském kraji
mail:
- jan.novak@pirati.cz
mob: +420 777 154 693
profiles:
  github:
  facebook:				
  twitter:
  linkedin:
ordpms: 1 
ordkr: 2
---

Jan Novák (*19. 1. 1991) se narodil v Českých Budějovicích a většinu svého života strávil v Týně nad Vltavou. V současné době je členem zastupitelstva Jihočeského kraje a města Týn nad Vltavou, v rámci Jihočeského kraje je předsedou Kontrolního výboru zastupitelstva kraje a členem kulturní komise rady kraje. V České pirátské straně byl dlouhodobým členem Kontrolní komise, založil MS Českobudějovicko, jehož je předsedou, v době parlamentních voleb 2017 byl vedoucím Personálního odboru Pirátů. Pracoval jako projektový manažer v IoT, nyní je „evenťák“ ve firmě prodávající zemědělskou techniku. Vystudoval Střední odbornou školu elektrotechnickou – Centrum odborné přípravy v Hluboké nad Vltavou, kde odmaturoval jako programátor. V dalším vzdělávání se ovšem rozhodl pokračovat jiným směrem, a proto vystudoval bakalářský dvouobor Politologie + Historie na Univerzitě Jana Evangelisty Purkyně v Ústí nad Labem, studium ukončil obhájením bakalářské práce na téma Česká pirátská strana. Studoval navazující magisterské studium Politologie na Univerzitě Palackého v Olomouci.

Během studií přičichl jak k elektrikářské, tak k IT praxi, pracoval v lese (i jako pěstební dělník) a na stavbě, objevil se i „ve službách“ organizací Amnesty International či Člověk v tísni. Do Pirátské strany vstoupil v roce 2010, v tomtéž roce pak poprvé kandidoval v komunálních volbách za Pirátskou stranu v Týně nad Vltavou. Po volbách se stal radním města pro IT a občanskou angažovanost, na tento post rezignoval po pirátském odchodu z koalice. Pirátem se stal proto, že věří ve svobodomyslnou, otevřenou, sociálně liberální společnost a v právo každého z nás na spolupodílení se na dalším směřování společnosti.

Zajímá se o politologii, ať již co se týká politické filosofie, sociologie a marketingu, ale není mu cizí ani čistě komparativní politologie. Ze studia historie se nejvíce zabýval obdobím vzniku politických stran, politickými ideologiemi a totalitními systémy (vč. autoritativních) či životem běžného občana v takovýchto státech, a i proto je proti veškerému sledování osob a kontrole jejich pohybu. Mezi jeho další záliby patří sledování aktuální politické situace, četba, turistika, divadlo, hudba, kultura (hmotná i nehmotná), kinematografie a sport (zejm. volejbal, box a historický šerm). Má rád, jako správný pirát, RUM, ale i skotskou.

**Historie**
 - 2014–2015 člen [Kontrolní komise](https://wiki.pirati.cz/kk/start)
 - 2015–2017 předseda MS Českobudějovicko
 - 2017 vedoucí [Personálního odboru](https://wiki.pirati.cz/po/start)
 - 2017–2020 místopředseda MS Českobudějovicko
 - 2018–2020 člen [Kontrolní komise](https://wiki.pirati.cz/kk/start)
 - 2018–doposud člen zastupitelstva města Týn nad Vltavou
 - 2018–2020 neuvolněný člen rady města Týn nad Vltavou
 - 2020 místopředseda [Kontrolní komise](https://wiki.pirati.cz/kk/start)
 - 2020–doposud člen zastupitestva Jihočeského kraje
 - 2020–doposud neuvolněný předseda Kontrolního výboru zastupitelstva Jihočeského kraje
 - 2020-doposud člen kulturní komise rady kraje
 - 2021-doposud Předseda MS Českobudějovicko

[Mé příjmy z veřejných zdrojů](https://nalodeni.pirati.cz/odmeny/jan.novak)
