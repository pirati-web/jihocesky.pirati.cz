---
layout: post
category: blog
published: true
title: 'Jihočeští Piráti mají nové předsednictvo, novým předsedou je Lukáš Kolářík'
date: '2021-12-03'
author: Luboš Kudláček
image: 2021/lk-pks.1221.jpg

description: 'Jihočeští Piráti mají nové vedení. Funkci předsedy získal po hlasování ve vnitrostranických volbách Lukáš Kolářík, první místopředsedkyní se stala krajská zastupitelka Veronika Kovářová a druhou Jana Koláříková. Na místo třetího místopředsedy byl zvolen písecký zastupitel Michal Horák.'
tags:

---
**Jihočeští Piráti mají nové vedení. Funkci předsedy získal po hlasování ve vnitrostranických volbách Lukáš Kolářík, první místopředsedkyní se stala krajská zastupitelka Veronika Kovářová a druhou Jana Koláříková. Na místo třetího místopředsedy byl zvolen písecký zastupitel Michal Horák.**

Nové předsednictvo čeká kromě jiného příprava a průběh předvolební kampaně v jihočeských obcích, kterých se budou účastnit i kandidáti Pirátů. Komunální volby budou na podzim roku 2022.

*„Děkuji za důvěru členské základně. Nastupuji sice v rozbouřené době, ale rozhodně ne bez zkušeností. Tato role pro mě není ničím novým, již několik let jsem krajské sdružení vedl a mám tedy na co navazovat. Nemusím se rozkoukávat a mohu rovnou naplno začít pracovat. Je to potřeba, komunální volby už pomalu klepou na dveře. Tímto směrem chci namířit svoje první kroky. Vytvořím co nejlepší podmínky pro naše kandidáty, včetně systému jejich podpory, především materiální, odbornou a metodické,“* uvedl po svém zvolení Lukáš Kolářík, který se chce kromě voleb zaměřit také na vylepšení fungování krajských expertních týmů. Ty dlouhodobě poskytují odborné zázemí a podporu pirátským krajským a komunálním zastupitelům.

*„Druhou mou prioritou je vylepšení fungování našich krajských expertních týmů, které poskytují podporu pirátským krajským a komunálním zastupitelům. Obě tyto věci jsou důležité, jenom tak můžeme nejlépe zastupovat naše voliče, tedy v co největším možném počtu a na základě dobrých odborných dat a podkladů. Jsem rád že se k nám po volbách hlásí mnoho nových lidí, kteří se zapojují a pomáhají nám v tom. Vyzývám proto další odborníky, ale i ostatní občany, chcete-li přidat ruku k dílu a začít měnit svět, neváhejte se ozvat,“* dodal Lukáš Kolářík, v současné době také zastupitel v jihočeských Katovicích.

Pozici první místopředsedkyně získala Veronika Kovářová, která je zároveň předsedkyní místního sdružení Strakonicko. 

*„Pirátská strana je pro mě představitel liberálního kosmopolitního myšlení, jehož hlavním poselstvím je svoboda. Výsledky voleb nám ukázaly, že demokracie v České republice má budoucnost a já bych svou prací chtěla podpořit i stabilní budoucnost liberálních myšlenek na české politické scéně. Soudržnost a spolupráce jihočeského krajského sdružení je hodnota, které si velice vážím a kterou bych chtěla dále prohlubovat. Je to i důvod mé kandidatury na místopředsedu a vysoce si cením důvěry, kterou jsem ve volbách získala,“* řekla po zveřejnění výsledků vnitrostranických voleb Veronika Kovářová.
