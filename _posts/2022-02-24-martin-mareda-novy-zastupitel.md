---
layout: post
category: blog
published: true
title: 'Martin Mareda je novým krajským pirátských zastupitelem, nahradil Lukáše Mareše'
date: '2022-02-24'
author: Piráti Jihočeský kraj
image: 2022/martin-mareda-web.jpg

description: 'Na dnešním jednání Zastupitelstva Jihočeského kraje složil slib krajského zastupitele Martin Mareda, který na pozici vystřídal Lukáše Mareše. Doplnil tak devítičlenný pirátský zastupitelský klub.'
tags:
  - zastupitelstvo
---
**Na dnešním jednání Zastupitelstva Jihočeského kraje složil slib krajského zastupitele Martin Mareda, který na pozici vystřídal Lukáše Mareše. Doplnil tak devítičlenný pirátský zastupitelský klub.**

Mgr. Martin Mareda, původní profesí adiktolog, se narodil v Chrudimi, v šesti letech se ale přestěhoval do Tábora, kde v současné době pracuje jako místostarosta a má na starosti odbor správy majetku města a městské organizace Bytes a Správu lesů města Tábora.

*„Nastoupit do rozjetého vlaku je vždy obtížné. Věřím ale, že se rychle s pirátskými kolegy sžiji a zastoupím plnohodnotně Lukáše Mareše, kterému tímto za jeho dosavadní práci pro Jihočeský kraj děkuji. Sám mohu nabídnout zkušenosti s koaliční prací a trošku jiný pohled. Předpokládám, že zastupitelský klub využije také mé bohaté zkušenosti ze sociální oblasti, v níž jsem se dvacet let pohyboval. Těším se na spolupráci nejen v klubu, ale i napříč krajským zastupitelstvem,“* uvedl v den složení slibu Martin Mareda.

Lukáš Mareš nadále pokračuje v práci ve Výboru pro zdravotnictví Zastupitelstva Jihočeského kraje.

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck) a [na webu](https://jihocesky.pirati.cz/).