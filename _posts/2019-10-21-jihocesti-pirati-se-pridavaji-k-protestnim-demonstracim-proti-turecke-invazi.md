---
layout: post
category: blog
published: true
title: "Jihočeští Piráti se přidávají k\_protestním demonstracím proti turecké invazi"
date: '2019-10-21'
author: Zbyněk Konvička
image: posts/2019-10-21-rojava-protest-proti-turecke-invazi.jpg
description: "Jihočeští Piráti se přidávají k\_protestním demonstracím proti turecké invazi"
tags: rojava demonstrce pirati
---
Česká Pirátská strana pokračuje v sérii demonstrací proti turecké invazi v severovýchodní Sýrii. Demonstraci v Praze dne 21. října od 17 hodin zahájí předseda Pirátské strany Ivan Bartoš, vystoupí i zástupci Kurdské menšiny v České republice. Kromě pražského happeningu pořádají Piráti akce v dalších pěti městech, mezi nimi i 23. října od 17 hodin v Českých Budějovicích a 25. října od 18 hodin v Písku.

Turecko zahájilo ofenzívu v severní Sýrii. Kurdská oblast Rojava je bombardována. Umírají Kurdové, kteří hrdinně bojovali jako spojenci západu proti tzv. Islámskému státu.Tento Erdoganův vpád nese výsměšný název Pramen míru. Mír si však představujeme jinak, než bombardováním měst a vesnic.  Česko je také spoluzodpovědné za agresi páchanou členským státem NATO. I když se věci dávají do pohybu, reakce Evropy, tedy i Česka jako její součástí, jsou pomalé. Momentálně je oficiálně v oblasti vyhlášen "klid zbraní", ale není dodržován. Aktuální zprávy přímo z oblasti přináší na svém FB profilu například: **Markéta Kutilová a Lenka Klicperová**.

**  Plánované demonstrace a odborné diskuze pořádané Piráty na jihu Čech:**

* 23. října od 17.00: České Budějovice, náměstí Přemysla Otakara (demonstrace) a klub Horká vana (odborná diskuse po skončení demonstrace).
* 25. října od 18.00: Písek, u Kamenného mostu před domem U Slona (demonstrace)



Tématem diskuze v českobudějovickém klubu Horká Vana s odborníky bude turecká invaze v severní Sýrii, situace Kurdů a ostatních obyvatel v Rojavě. Mezinárodní situace k tomuto vedoucí a chování a reakce našich politických reprezentantů na Tureckou agresi. Účast přislíbil PhDr. Salim Murad, Ph.D se svými zahraničními studenty. Oslovili jsme i Lékaře bez hranic a Amnesty International. Akce bude navazovat na demonstraci od 17 hodin na náměstí Přemysla Otakara II.

_ „V Písku chceme na místě chceme nabídnout možnost podepsat společnou petici směřovanou české vládě a otevřený dopis turecké ambasádě,“_ říká za písecké Piráty Jan Říšský, který se ujal organizace akce.  „Jsem velmi rád, že Sněmovna schválila usnesení odsuzující tureckou agresi. Na něm jsme se podíleli s dalšími poslaneckými kluby a vyzvali jsme premiéra, aby prezentoval české postoje na zasedání Evropské rady a požadoval formulování sankcí, které by donutily Turecko k zastavení invaze. Zastavit export zbraní v této naléhavé situaci nestačí. Nezapomínejme, že Kurdové byli klíčovým spojencem Západu v boji proti takzvanému Islámskému státu,“ uvedl Ivan Bartoš.
