---
layout: post
category: blog
published: true
title: 'Pomozte nám na cestě za lepší společností - politiku děláme pro vás, dělejte ji s námi'
date: '2020-02-21'
author: Lukáš Mareš
image: vyzva-dobrovolnici.png

description: 'Pomozte nám na cestě za lepší společností - politiku děláme pro vás, dělejte ji s námi'
tags: 
  - Pozvánka
---

Zdravím všechny příznivce a přátele Pirátů,  
dostal jsem důvěru vést naši kandidátku v tažení na Krajský úřad a jako lídr pro nadcházející volby vám chci poděkovat za veškerou přízeň, pomoc a podporu, kterou jste nám doposud věnovali. 

Vytrvale jako strana rosteme a sílíme, nicméně je s tím spojen i narůstající objem práce, kterou musíme odvádět. Blížící se krajské volby jsou právě teď dalším cílem na cestě za kultivovanou a rozvinutou společností 21. století. Uskuteční se v říjnu tohoto roku a Piráti, jako nejsilnější opoziční strana, budou slyšet. A čím víc nás bude, tím lépe to zvládneme. 

Stejně jako ve volbách rozhoduje každý hlas, tak v přípravě na ně rozhoduje každý dobrovolník. Potřebujeme každé ruce, nohy a mozky, které mají dobrou vůli, chtějí něco změnit a podílet se na zlepšení životních podmínek obyvatel v jižních Čechách. 

Možností, jak se zapojit, je celá řada, můžete například:
* Roznášet Pirátské listy a šířit tak zásadní pirátské myšlenky,
* vylepovat pirátské plakáty a roznášet další materiály v okolí svého bydliště,
* vysvětlovat náš program svým známým i neznámým, rodičům, prarodičům, dětem nebo vnoučatům,
* přeposlat tenhle e-mail svým kamarádům a dalším lidem, které by mohl zajímat,
* dát nám like na Facebooku zde - https://www.facebook.com/pirati.jck/ a i jinde na sociálních sítích hájit v diskuzích s občany naše stanoviska,
* přispět na náš transparentní bankovní účet 2100048174/2010,
* vyvěsit si banner (plachtu s oky) na svůj plot, balkon nebo okno,
* nalepit si pirátský plakát na okno,
* * dát si rámeček na FB ke své ikonce (profilové fotce),
* podpořit místní sdružení Pirátů v místě bydliště,
* stát se jednou/jedním z nás.

## Proč vlastně Pirátům pomáhat? 
Protože jsme jediná moderní strana v republice.  
Protože máme všichni stejný cíl.  
Protože i když otevřenost někdy bolí, demokracie se bez ní neobejde.   
A protože Piráti jsou důkazem toho, že to jde dělat i jinak.  

Díky za Váš čas, přečtení a zamyšlení, jak nám můžete pomoci. Budeme vděční za cokoli. **Politiku děláme pro vás, dělejte ji s námi!**

Zde nám můžete dát o sobě vědět - [https://forms.gle/L92Dtb1hkcEpdHxH8](https://forms.gle/L92Dtb1hkcEpdHxH8)

Za jihočeské Piráty

MUDr. Lukáš Mareš,  
lídr do krajských voleb

