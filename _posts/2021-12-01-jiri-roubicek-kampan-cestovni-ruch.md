---
layout: post
category: blog
published: true
title: Kampaň Jihočeského kraje na podporu cestovního ruchu se podle Jiřího Roubíčka minula účinkem a nijak nepomohla
date: '2021-12-01'
author: Luboš Kudláček
image: 2021/jiri-roubicek-11221.jpg

description: 'Členové Komise pro Cestovní ruch Rady Jihočeského kraje projednávali na svém posledním jednání kromě jiného také výsledky kampaně na podporu cestovního ruchu, jejímž účelem mělo být prodloužení letní turistické sezóny v jižních Čechách. Jiří Roubíček upozorňuje, že taková kampaň za stovky tisíc korun není efektivní a vidí lepší využití investovaných peněz.'
tags:
  - zastupitelstvo
  - cestovní ruch
---
**Členové Komise pro Cestovní ruch Rady Jihočeského kraje projednávali na svém posledním jednání kromě jiného také výsledky kampaně na podporu cestovního ruchu, jejímž účelem mělo být prodloužení letní turistické sezóny v jižních Čechách. Jiří Roubíček upozorňuje, že taková kampaň za stovky tisíc korun není efektivní a vidí lepší využití investovaných peněz.**

Dle původního odhadu počítal kraj s tím, že díky marketingové kampaní Jihočeské centrály cestovního ruchu bude vydáno 1.000 ks voucherů na ubytování, skutečnost je ale taková, že bylo uplatněno pouze něco málo přes 100 ks voucherů, tedy zhruba desetina. 

*„Jihočeský kraj utratil za posledních několik měsíců asi 390 tisíc korun za kampaň na podporu cestovního ruchu, která měla prodloužit letní turistickou sezónu. Výsledkem této kampaně je oproti původnímu předpokladu jen přibližně 100 prodaných voucherů a nutno říct, že většinou v Českých Budějovicích. To nepovažuji za efektivní a myslím si, že cestovnímu ruchu v Jihočeském kraji to příliš nepomohlo,“* uvedl krajský zastupitel Jiří Roubíček.

Podle Jiřího Roubíčka by bylo efektivnější využít peníze na podporu kulturních a jiných akcí v obcích Jihočeského kraje, které dokáží přilákat návštěvníky i z jiných krajů.

*„Za mnohem prospěšnějších považuji podporu akcí v jednotlivých městech, a to jak těch kulturních, tak třeba i sportovních. To by přilákalo mnohem víc návštěvníků než jen podpora ubytování,“* dodal Jiří Roubíček.

Další informace o celém projektu najdete na [https://dovolena.jiznicechy.cz/](https://dovolena.jiznicechy.cz/)

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck) a 
[na webu](https://jihocesky.pirati.cz/).