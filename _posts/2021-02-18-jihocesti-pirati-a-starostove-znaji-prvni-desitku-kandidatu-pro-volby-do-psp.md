---
layout: post
category: blog
published: true
title: 'Jihočeští Piráti a Starostové znají první desítku kandidátů pro volby do Poslanecké sněmovny Parlamentu ČR'
date: '2021-02-18'
author: Piráti a Starostové
image: 2021/pirati-stan.png

description: 'V primárních volbách Pirátů v Jihočeském kraji se lídrem kandidátní listiny pro nadcházející volby do Poslanecké sněmovny Parlamentu ČR stal současný poslanec Lukáš Kolářík. Po primárních volbách hnutí Starostové a nezávislí (STAN) známe další kandidáty, na druhé pozici bude Viktor Vojtko.'
tags:
  - Volby
---
**V primárních volbách Pirátů v Jihočeském kraji se lídrem kandidátní listiny pro nadcházející volby do Poslanecké sněmovny Parlamentu ČR stal současný poslanec Lukáš Kolářík. 
Po primárních volbách hnutí Starostové a nezávislí (STAN) známe další kandidáty, na druhé pozici bude Viktor Vojtko.**

O zvolení lídra jsme informovali v tiskové zprávě [z 20. prosince 2020](https://jihocesky.pirati.cz/tiskove-zpravy/lukas-kolarik-lidr-volby-snemovna/), o dalších 
pirátských kandidátech pak [2. února 2021](https://jihocesky.pirati.cz/tiskove-zpravy/zname-dalsi-kandidaty/). Na společné kandidátní listině bude po primárních volbách Starostů 
na druhé pozici Viktor Vojtko, vysokoškolský pedagog a vědec na Jihočeské univerzitě, v současné době náměstek primátora v Českých Budějovicích pro školství, sociální věci a cestovní ruch. 
Na třetí pozici bude Josef Soumar (Piráti), následují Zuzana Kudláčková (Piráti), Pavla Pivoňka Vaňková (STAN), Júsuf Traore (Piráti), Václav Vostradovský (STAN), 
Jana Koláříková (Piráti), Josef Knot (STAN) a první desítku uzavírá Veronika Kovářová (Piráti).

Pokračování sestavování koaliční kandidátní listiny okomentovali Lukáš Kolářík a Viktor Vojtko.

*„Členům Pirátů a Starostů v Jihočeském kraji se povedlo postavit silný a pestrý tým lidí z různých oborů, kteří jsou díky svým kompetencím připraveni odvádět kvalitní práci v Poslanecké sněmovně. Lokální zkušenost Starostů, energie a dynamičnost Pirátů a společný zájem posunout zemi konečně k lepšímu, kombinuje to nejlepší z obou stran. Všichni kandidáti nabízejí jasné vize, 
co budou ve Sněmovně prosazovat v zájmu našich lidí, firem i krajiny, a taky dostatečné zkušenosti a odhodlání k tomu, aby se jim to podařilo. V blížících se sněmovních 
volbách hodláme společně se STAN uspět a dosáhnout nejvyšší mety - být jejich vítězem, abychom mohli prosazovat náš společný program a pomoci naší zemi. Chceme přiblížit stát občanům, 
digitalizaci, nízké daně, dostupnou zdravotní péči i v regionech, řešení exekučního systému, respekt k samosprávě, ochranu klimatu a přírody, inovace a samozřejmě, aby celé vládnutí probíhalo transparentně 
s minimálním prostorem pro korupci. Do voleb před námi leží  ještě několik měsíců práce, abychom zvládli pandemii a pomohli lidem i firmám z krize, o což se společně budeme maximálně zasazovat. 
Ať už na lokální, krajské, sněmovní nebo senátní úrovni,”* uvedl lídr kandidátky, současný poslanec Lukáš Kolářík.

*„Ve sněmovně se chci soustředit na dvě témata - rozvoj cestovního ruchu, který je těžce postižen současnou pandemickou krizí, a digitalizaci veřejných služeb pro občany. Ze své pozice náměstka primátora 
v Českých Budějovicích s odpovědností za školství, sociální věci a cestovní ruch mám s oběma tématy praktické zkušenosti. Těmito tématy jsem se předtím zabýval i odborně během svého působení na Jihočeské 
univerzitě. S Piráty usilujeme o vítězství ve volbách a prosazení moderní veřejné správy západního střihu, která funguje transparentně a efektivně. Jak na úrovni státu, tak i regionů a obcí,”* 
uvedl k dnešnímu výsledku primárních voleb Starostů Viktor Vojtko.

O sestavení kompletní kandidátní listiny budou jihočeští Piráti s Starostové informovat v další tiskové zprávě na toto téma v okamžiku, kdy budou všechna jména a jejich pozice znát.


<hr>

Sledovat nás můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/). Kontaktovat nás můžete buď [přímo](https://jihocesky.pirati.cz/lide/), 
nebo přes [krajské expertní týmy](https://jihocesky.pirati.cz/pripoj-se/).




 
