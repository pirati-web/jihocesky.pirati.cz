---
layout: post
category: blog
published: true
title: >-
  Proč rostou náklady na dům pro seniory? Na návrh radního Tuháčka to posoudí
  odborníci.
date: '2018-09-11 11:30am'
author: 'Piráti Tábor, Zbyněk Konvička'
authorId: zbynek.konvicka
image: posts/tuhacek.jpg
description: 'Piráti, Tábor, senioři, Tuháček'
tags: 'Piráti, Tábor, senioři, Tuháček'
---
**Rada města Tábora podpořila v pondělí 10. září jednohlasně návrh radního a volebního kandidáta České pirátské strany JUDr. Miloše Tuháčka na posouzení efektivity projektu „Centrum pro seniory v Táboře“.**

Miloš Tuháček k tomu říká: „Podle materiálu starosty ze dne 2. 9. 2018 má stát domov pro seniory již 245 mil. Postupně se tak dostáváme na 3 miliony a více na jedno lůžko. Z informací Ministerstva práce a sociálních věcí a Asociace poskytovatelů sociálních služeb ČR jsem přitom zjistil, že obvyklá částka se pohybuje max. na polovině. Proto jsem navrhl odborné nezávislé posouzení.“

Na základě Tuháčkova návrhu Rada města Tábora uložila starostovi, aby:

1. oslovil Asociaci poskytovatelů sociálních služeb ČR se žádostí o provedení porovnání průměrné ceny v obdobných zařízeních pro seniory, jako je připravované Centrum pro seniory v Táboře, na lůžko, jakož i s žádostí o návrh revize projektu tak, aby z něj byly odstraněny případné zbytné nákladové položky;
2. neprodleně sdělil členům Rady města Tábora výsledky jednání o věci uvedené ad 1) s touto asociací.

Táborský lídr České pirátské strany v komunálních volbách Václav Klecanda k tomu podotýká: „Jsem rád, že se náš kandidát Miloš Tuháček snaží zabránit neadekvátním výdajům. Domov pro seniory je naší prioritou, ale za předpokladu, že si odbor investic obhájí adekvátnost nákladů. Nezávislé posouzení je proto nutné.“

(Více informací: JUDr. Miloš Tuháček: [tuhacek@akkt.cz](tuhacek@akkt.cz), 606215619)

[**PIRÁTI TÁBOR**](https://tabor.pirati.cz/)
