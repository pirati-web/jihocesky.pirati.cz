---
layout: post
category: blog
published: true
title: 'Piráti navrhli, aby se Jihočeský kraj zasadil o ochranu krajiny v okolí Lipna'
date: '2022-10-13'
author: Piráti Jihočeský kraj
image: 2022/dan-lestina-lipno.jpg

description: 'Na dnešním jednání Zastupitelstva Jihočeského kraje byla projednána odpověď na petici spolku Lipensko pro život. Piráti tuto iniciativu dlouhodobě podporují. Zastupitel Dan Leština také předložil návrhy, které v rámci kompetencí krajského zastupitelstva vycházely vstříc požadavkům petice, mimo jiné ohledně zpracování podkladu k vlivům rozsáhlé výstavby rekreačních areálů na životní prostředí a zajištění veřejné diskuze u záměrů nadmístního rozsahu.'
tags:
  - zastupitelstvo
---
**Na dnešním jednání Zastupitelstva Jihočeského kraje byla projednána odpověď na petici spolku Lipensko pro život. Piráti tuto iniciativu dlouhodobě podporují.**

**Zastupitel Dan Leština také předložil návrhy, které v rámci kompetencí krajského zastupitelstva vycházely vstříc požadavkům petice, mimo jiné ohledně zpracování podkladu k vlivům rozsáhlé výstavby rekreačních areálů na životní prostředí a zajištění veřejné diskuze u záměrů nadmístního rozsahu.**

*„Prosazovali jsme, aby odpověď krajského zastupitelstva na petici neobsahovala jen shrnutí toho, co všechno dělat nemůžeme, ale i závazky, co jako kraj pro kvalitu vody a ochranu krajiny na Šumavě a v Pošumaví uděláme. Z velké části jsme toho alespoň v rovině příslibů dosáhli. Samozřejmě bude záležet, jak to, co kraj dnes slíbil nechat zpracovat, bude vypadat v praxi, k tomu bylo přislíbeno další jednání,“* řekl Dan Leština.

Celé znění pirátského návrhu [je možné přečíst zde](https://www.dropbox.com/s/ommeb6g7t72rfjt/N%C3%A1vrh%20na%20%C3%BApravu%20odpov%C4%9Bdi%20na%20petici%20spolku%20Lipensko%20pro%20%C5%BEivot.docx?dl=0).

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck) a [na webu](https://jihocesky.pirati.cz/).