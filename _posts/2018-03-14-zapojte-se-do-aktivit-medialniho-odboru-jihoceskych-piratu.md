---
layout: post
category: blog
published: true
title: 'Zapojte se do aktivit mediálního odboru jihočeských Pirátů '
date: '2018-03-14 01:05pm'
author: Zbyněk Konvička
image: posts/pl-ilustration.jpg
description: 'Piráti, média, mediální, odbor'
---
Před více než rokem byl jihočeskými Piráty zřízen krajský mediální odbor (MO), jehož cílem bylo větší zviditelnění Pirátů navenek a zároveň zlepšování PR o jejich činnosti. Po prvním roce zkušebního fungování, kdy se o PR starali především vedoucí MO a krajský koordinátor, bychom rádi mediální tým rozšířili o další zajímavé lidi, kterým nejsou média a PR cizí, jsou kreativní a rádi pracují v inspirativním týmu.

Chtěli bychom mezi námi přivítat psavce, rešeršisty, grafiky, fotografy, filmaře, tipaře či další kreativní profese, s nimiž bychom připravovali obsah Jihočeského webu Pirátů i místních sdružení, stejně jako bychom se starali o pirátské profily na sociálních sítích, natáčeli videa, pořádali tiskové konference a další akce. Nyní bude velmi aktuální příprava předvolebních Pirátských listů pro jednotlivá města, kde se budou stavět pirátské kandidátky.

Mediální odbor se nejen v tomto horkém volebním období bude snažit vyhledávat atraktivní témata, zpracovávat je a dále pružně publikovat. Bude současně napomáhat k rozšiřování základny fanoušků a sympatizantů. Celkově se bude snažit o pozitivní obraz Pirátské strany v jihočeském regionu společně s krajským koordinátorem, pirátským centrem ČePiCe v Českých Budějovicích a všemi zainteresovanými Piráty a příznivci.

Vy, kteří chcete být u toho, u změn v naší společnosti a v našich městech, a chcete těmto změnám napomoci, kontaktujte vedoucího mediálního odboru Zbyňka Konvičku na e-mailu: [**mediajck@pirati.cz**](mediajck@pirati.cz). Nezapomeňte uvést tel. číslo a Vaše dovednosti, stejně jako oblasti, v jakých byste chtěli jihočeským Pirátům podat pomocnou ruku. Budeme se těšit na případnou spolupráci!
