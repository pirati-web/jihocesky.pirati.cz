---
layout: post
category: blog
published: true
title: 'Novým ředitelem krajského úřadu se stal JUDr. Lukáš Glaser, Piráti byli ve výběrové komisi'
date: '2021-07-07'
author: Sandrik Bednář
image: 2021/krajsky-urad-2.jpg

description: 'Novým ředitelem krajského úřadu Jihočeského kraje byl jmenován JUDr. Lukáš Glaser, kterého doporučila výběrové komise složená ze zástupců koalice a nově i opozice včetně předsedkyně krajského zastupitelského klubu Pirátů Veroniky Kovářové.'
tags:
  - Krajský úřad
---
**Novým ředitelem krajského úřadu Jihočeského kraje byl jmenován JUDr. Lukáš Glaser, kterého doporučila výběrové komise složená ze zástupců koalice a nově i opozice včetně předsedkyně krajského zastupitelského klubu Pirátů Veroniky Kovářové.**

*„Oceňuji, že naše požadavky byly vyslyšeny a opozice byla přizvána do výběrové komise na ředitele krajského úřadu. Jedná se o velmi důležitou úřednickou funkci a je proto velmi důležité, aby tato osoba byla nestranná a nebyla oslabena pochybnostmi o politicky motivovaném výběru,“* uvedla Veronika Kovářová, členka výběrové komise.

Od začátku nového volebního období se jedná už o několikátou změnu na vysoce postavených pozicích v rámci Jihočeského kraje, do výběrového řízení byli Piráti, jako opoziční strana, přizváni vůbec poprvé.

*„Jsme přesvědčení, že ve výběrových komisích pro takto vysoce postavené funkce mají být i zástupci opozice, protože osoby vzešlé z výběrového řízení budou své funkce zastávat i při změně ve vedení kraje. Kvitujeme naši účast ve výběrové komisi na ředitele krajského úřadu a věříme, že vedení kraje bude v nastoupené cestě i nadále pokračovat a v případě dalších významných personálních změn přizve zástupce opozice do výběrové komise pro zajištění transparentnosti celého procesu,“* dodala Veronika Kovářová.

O práci v krajském zastupitelstvu budou Piráti dále informovat, sledovat je můžete [na Facebooku](https://www.facebook.com/pirati.jck) a 
[na webu](https://jihocesky.pirati.cz/).