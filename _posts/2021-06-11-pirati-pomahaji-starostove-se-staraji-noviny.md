---
layout: post
category: blog
published: true
title: Piráti pomáhají, Starostové se starají
date: '2021-06-11'
author: Luboš Kudláček
image: 2021/kde-se-ucit.jpg

description: 'Nepříjemná doba přináší nové výzvy pro celou společnost. Velké poděkování patří zdravotníkům, ale také pomáhajícím
hasičům, policistům a dalším lidem, kteří se podíleli na zvládnutí těch nejhorších chvil během pandemie. Byli to lidé ve veřejných
funkcích, politici, úředníci, ale i obyčejní občané, kteří přiložili ruku k dílu a pomohli v dobách, kdy to bylo opravdu potřeba.'
tags:
  - Koaliční noviny
---
**Nepříjemná doba přináší nové výzvy pro celou společnost. Velké poděkování patří zdravotníkům, ale také pomáhajícím
hasičům, policistům a dalším lidem, kteří se podíleli na zvládnutí těch nejhorších chvil během pandemie. Byli to lidé ve veřejných
funkcích, politici, úředníci, ale i obyčejní občané, kteří přiložili ruku k dílu a pomohli v dobách, kdy to bylo opravdu potřeba.**
 
Mezi takové lidi patří i členové Pirátů a hnutí Starostové a nezávislí. Již na jaře v roce 2020 začali Piráti například v
Soběslavi nebo v Prachaticích pomáhat s šitím a distribucí v té době nepostradatelných roušek,zařizovali pomoc seniorům s nákupy
a doposud jim pomáhají s registrací k očkování. Náměstek primátora Českých Budějovic, Viktor Vojtko, zajistil dodávky
více než 120 tisíc nanoroušek pro organizace krajského města i občany, dočasné stanové městečko pro lidi bez domova, pomáhal
distribuovat potřebným roušky od dobrovolníků, ochranné štíty vytištěné na 3D tiskárnách i další ochranné prostředky. Prachatický
zastupitel Júsuf Traore pomáhal dobrovolnicky v domově pro seniory a poslanec Lukáš Kolářík v testovacím centru ve Strakonicích.

Vědec a krajský zastupitel Martin Kákona vyráběl a vyrábí generátory ozonu a desinfekční lampy, navrhl masku s HEPA filtrem
a podílel se na návrhu a výrobě dioptrických brýlí se speciálním magnetickým úchytem pro použití v maskách zdravotníků.

Když se po zavedení distanční výuky dětí ukázalo, že ne všichni žáci a studenti jsou na tuto
formu školní docházky připraveni, proběhla pod vedením Pirátů sbírka počítačů, monitorů, myší a klávesnic. V souvislosti se vzděláváním vytvořila také na
podzim minulého roku krajská zastupitelka Veronika Kovářová webové stránky [kdeseucit.cz](https://kdeseucit.cz/),
graficky příjemný rozcestník na online zdroje učiva a dalších materiálů.

V Českých Budějovicích dále díky městským zastupitelům vznikl web, který propojil živnostníky s jejich zákazníky a klienty,
kteří tak měli možnost navázat mezi sebou vztah a předplatit si pomocí voucherů služby dodavatelů na dobu, kdy vládní
opatření umožní jejich využití. Starostové a nezávislí v téže době připravili webový projekt usijsirousku.cz, informační portál
a facebookovou stránku, kde si návody na šití roušek a další informace zobrazilo přes 80 tisíc návštěvníků. Společným projektem
s Piráty je pak průvodce na adrese [PomocJihocechum.cz](https://www.pomocjihocechum.cz/), jehož cílem je pomoci lidem
zasaženým ekonomickými dopady současné pandemie najít prověřenou organizaci, která umí nabídnout a zprostředkovat opravdovou pomoc.

Členové hnutí STAN a Pirátů pracovali a pracují samozřejmě také v místních samosprávách, ve městech a dalších obcích, na
krajské úrovni i ve Sněmovně na úrovni celostátní. Jde zejména o schvalování pomoci různým skupinám ve společnosti, odpouštění
nájmů podnikatelům, návrhy, které pomohly těm nejohroženějším. Například vimperská radnice prostřednictvím starostky Jaroslavy Martanové
jako první v republice zajistila nákupy potravin a dovoz léků a v letošním roce pomáhá zdarma seniorům a lidem se zdravotními
problémy se zajištěním očkování. Podobná pomoc probíhá i v krajském městě, kde se počítá i s projektem pro restart
cestovního ruchu ve formě milionu korun na slevové kupony.

---

**Tento článek vyšel v jarním vydání tištěných Koaličních novin, které můžete získat na ulicích od našich kandidátů a dobrovolníků, případně je najdete k odběru na spřátelených místech.**

**[NOVINY MŮŽETE ČÍST TAKÉ ZDE V ONLINE PROHLÍŽEČI](https://jihocesky.pirati.cz/piratske-listy/2021-jck-pas-listy/#plisty/page1)**

---
