---
layout: post
category: blog
published: true
title: 'Zveme do Tábora na setkání jihočeských Pirátů v neděli 26. června 2022'
date: '2022-06-20'
author: Luboš Kudláček
image: 2022/kf-26-6-2022.png

description: 'Zveme na další setkání jihočeských Pirátů, které se uskuteční v neděli 26. června 2022 v Táboře. Všichni jste srdečně zváni, přijďte si poslechnout něco o naší práci a činnosti v Jihočeském kraji, zapojte se do diskuze.'
tags:
  - Pozvánka
  - Krajské fórum
---
**Zveme na další setkání jihočeských Pirátů, které se uskuteční v neděli 26. června 2022 v Táboře. Všichni jste srdečně zváni, přijďte si poslechnout něco o naší práci a činnosti v Jihočeském kraji, zapojte se do diskuze.**

**Kdo tam bude?**

Jde o setkání všech členů a příznivců Pirátů z Jihočeského kraje, tedy i těch z jednotlivých regionů a obcí. Zvána je také veřejnost a zástupci médií.

**Co se bude dít?**

Společný program začíná tentokrát už v 10 hodin dopoledne, kdy se sejdeme s krajskými a táborskými zastupiteli na letišti Všechov. Zde začneme prohlídkou místa, 
na kterém chce Ministerstvo spravedlnosti postavit věznici. Poté si na letišti vyzkoušíme pilotování dronů. Jestli nějaký sami máte, vezměte jej určitě s sebou.

Na standardním programu jednání od 13 hodin v Garage Tábor (Soběslavská 2090/28) se budeme zabývat především komunálními a senátními volbami, ale také činností krajského
zastupitelského klubu. 

Závěr setkání pak bude již tradičně patřit volné diskuzi, kdy se můžete na cokoli zeptat a o čemkoli se pobavit.

**Proč přijít?**

Chceme zůstat otevřenou stranou a zůstat v kontaktu s příznivci a voliči. Právě toto setkání je příležitostí podívat se blíže na naši práci, navázat kontakty a třeba i spolupráci.

**Kdy?**

V neděli 26. června 2022 od 13 hodin (výlet již od 10 hodin).

**Kde?**

Adresa setkání je Soběslavská 2090/28, Tábor (Garage Tábor). [Mapa zde](https://goo.gl/maps/e9fb34Z1dXDW36cC9). 

V případě dotazů kontaktujte krajskou koordinátorku Kláru Bidařovou na telefonním čísle 770199948, nebo na e-mailové adrese klara.bidarova@pirati.cz

Pokud nemůžete přijít osobně, online přenos můžete sledovat na [https://meet.jit.si/jck](https://meet.jit.si/jck).

**Těšíme se na setkání s Vámi!**

**Vaši jihočeští Piráti**