---
layout: post
category: blog
published: true
title: 'Jihočeští Piráti vyzvali vedení kraje k lepší komunikaci ohledně případu tragické smrti v sociálním zařízení kraje a upozornili na důležitost ochrany whistleblowera'
date: '2022-12-19'
author: Piráti Jihočeský kraj
image: 2022/mm-jh-sv.jpg

description: 'Na prosincovém jednání jihočeského zastupitelstva se mimo jiné hovořilo o nešťastném případu úmrtí klientky s mentálním postižením v sociálním zařízení kraje. Zastupitel Martin Mareda (Piráti) upozornil na důležitost včasného zapojení poradních orgánů kraje, na dostatečné informování veřejnosti o případu a na ochranu lidí, kteří pochybení jiných zaměstnanců ohlásili.'
tags:
  - zastupitelstvo
---
**Na prosincovém jednání jihočeského zastupitelstva se mimo jiné hovořilo o nešťastném případu úmrtí klientky s mentálním postižením v sociálním zařízení kraje. Zastupitel Martin Mareda (Piráti) upozornil na důležitost včasného zapojení poradních orgánů kraje, na dostatečné informování veřejnosti o případu a na ochranu lidí, kteří pochybení jiných zaměstnanců ohlásili.**

Případ začal v mediálním a odborném prostoru rezonovat díky [článku novináře Petra Třešňáka](https://www.respekt.cz/tydenik/2022/47/kdo-zabil-dorotu-s?gift=t1d1mv4g93) (Týdeník Respekt), který v něm mimo jiné právě na tragédii v krajském sociálním zařízení v Jindřichově Hradci upozornil.

Martin Mareda, který se sociálním věcem věnuje dlouhodobě, hovořil na toto téma během posledního jednání Zastupitelstva Jihočeského kraje.

*„Chtěl bych apelovat na tři věci. Za prvé, že tyto tragédie musí neprodleně řešit odborný poradní orgán rady kraje. To, že se to sociální komise dozvěděla až po vydání článku, je pro mne úplně nepochopitelné,“* uvedl Martin Mareda a pokračoval: *„Za druhé jsem vyzval krajské vedení, aby tiskovým prohlášením, kde budou popsána konkrétní opatření a vysvětlení, jak se monitoruje kvalita péče v ostatních krajských zařízeních, uklidnila veřejnost. Ta se totiž může celkem oprávněně cítit zmatená.“* 

Dále se Mareda ve svém projevu věnoval i několik dní staré [informaci](https://www.respekt.cz/podcasty/stat-uznal-systemovy-problem-v-peci-o-lidi-s-mentalnim-postizenim-a-hleda-reseni), že se pátrá po whistleblowerovi, tedy po člověku, který informoval o chování zaměstnanců zařízení ke klientům. 

*„Rád bych požádal paní náměstkyni, aby v případě, že se informace o pátrání po whistleblowerovi zakládá na pravdě, toto okamžitě zastavila. Nekompromisně a tvrdě. Ten, kdo informuje o nějakých špatnostech, nesmí být trestán, jeho informace musí být naopak co nejpečlivěji prošetřovány,“* dodal Martin Mareda. 

Další informace o případu najdete na:

  * [https://www.respekt.cz/tydenik/2022/47/kdo-zabil-dorotu-s?gift=t1d1mv4g93](https://www.respekt.cz/tydenik/2022/47/kdo-zabil-dorotu-s?gift=t1d1mv4g93)
  * [https://www.kraj-jihocesky.cz/cs/jihocesky-kraj-centrum-socialnich-sluzeb-jindrichuv-hradec-se-ohrazuji-proti-tvrzeni-tydeniku](https://www.kraj-jihocesky.cz/cs/jihocesky-kraj-centrum-socialnich-sluzeb-jindrichuv-hradec-se-ohrazuji-proti-tvrzeni-tydeniku)

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck), [na Instagramu](https://www.instagram.com/pirati.jihocesky/) a [na webu](https://jihocesky.pirati.cz/).