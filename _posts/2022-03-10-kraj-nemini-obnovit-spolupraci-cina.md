---
layout: post
category: blog
published: true
title: 'Jihočeský kraj nemíní obnovovat spolupráci s komunistickou Čínou'
date: '2022-03-10'
author: Sandrik Bednář
image: 2021/veronika-15122021.jpg

description: 'Jihočeský kraj se na základě našeho upozornění rozhodl vyřadit ze sledování dokumenty, které měly směřovat ke spolupráci s čínskou provincií Henan a městem Tianjin.'
tags:

---
**Jihočeský kraj se na základě našeho upozornění rozhodl vyřadit ze sledování dokumenty, které měly směřovat ke spolupráci s čínskou provincií Henan a městem Tianjin.**

Memorandum o vzájemné spolupráci mezi Jihočeským krajem a provincií Henan a městem Tianjin bylo podepsáno v roce 2014. Od té doby proběhla řada setkání a jednání, která však v další spolupráci již nevyústila a žádný významný přínos našemu kraji nepřinesla. V posledních letech se navíc spolupráce s čínskou stranou ukázala jako velmi vlažná. To vše potvrzuje informace bezpečnostních expertů, kteří upozorňují, že cílem čínské strany je především posilování vlastního vlivu ve střední Evropě než vzájemně výhodná spolupráce na poli ekonomickém, kulturním, vzdělávacím a další. 

*„Jsme rádi, že se současné vedení Jihočeského kraj na této spolupráci z dob minulých nebude podílet. Především proto, že spolupráci s režimy porušujícími lidská práva považujeme pohledem demokratického státu za nevhodné. Tyto režimy nerespektují člověka, malé státy, ani nutnost zásadní změny strategie ve využívání obnovitelných a především neobnovitelných zdrojů. Naše společnost by naopak měla přemýšlet, jak snížit závislost na těchto režimech a jejich ekonomikách. Je to velká výzva a běh na dlouhou trať. Chceme-li však posílit naši bezpečnost a soběstačnost a chceme-li předat naši zemi v lepším stavu dalším generacím, je toto jediná možná cesta. Nyní jsme začali, alespoň symbolicky,“* uvedla předsedkyně zastupitelského klubu Veronika Kovářová.

Více k tématu mapování vlivu Číny ve střední Evropě prostřednictvím místních samospráv najdete na webu projektu [https://mapinfluence.eu/cs/](https://mapinfluence.eu/cs/), konkrétně pak ve studii [Under the Radar: Mapping the Czech and Slovak local governments’ ties to China](https://mapinfluence.eu/en/under-the-radar-mapping-the-czech-and-slovak-%E2%80%8Elocal-%E2%80%8Egovernments-ties-to-%E2%80%8Echina/)

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck) a [na webu](https://jihocesky.pirati.cz/).