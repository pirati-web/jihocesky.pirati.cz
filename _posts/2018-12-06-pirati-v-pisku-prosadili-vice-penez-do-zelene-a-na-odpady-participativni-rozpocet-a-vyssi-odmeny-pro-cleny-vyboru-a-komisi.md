---
layout: post
category: blog
published: true
title: >-
  Piráti v Písku prosadili: více peněz do zeleně a na odpady, participativní
  rozpočet a vyšší odměny pro členy výborů a komisí
date: '2018-12-06 11:07pm'
author: Zbyněk Konvička
image: posts/pisek_kostel_narozeni_panny_marie.jpg
description: 'Piráti, Písek, participativní, rozpočet, zeleň, odpady, komise, výbory, město'
tags: 'Piráti, Písek, participativní, rozpočet, zeleň, odpady, komise, výbory, město'
---
Písečtí Piráti plní program i z opoziční role. Na posledním zastupitelstvu města tohoto roku, které se konalo 6. prosince, se na návrh Piráta Martina Brože podařilo prosadit navýšení rozpočtu města Písek na rok 2019 o 6 milionů korun na údržbu a obnovu parků, nové stromy i častější svoz odpadu.

Piráti současně hlasovali pro navýšení rozpočtu o 5 milionů pro participativní rozpočet, tedy takovou část z rozpočtu města, o němž budou spolurozhodovat přímo obyvatelé města Písku. Budou moci podávat vlastní návrhy a hlasovat o nich. 

Pirátům se také podařilo prosadit navýšení odměn pro členy výborů a komisí i předsedů komisí – poradních a iniciačních orgánů zastupitelstva a rady města, kteří nejsou jinak členy zastupitelstva města. Piráti jsou toho názoru, že aktivní občané by měli být motivováni a také oceněni. Přijat byl totiž návrh Piráta Josefa Soumara, aby ze 100 korun za jednání dostali nově 200 korun členové výborů a komisí, předsedové komisí si pak z 200 korun polepší na 500 korun.

[**PIRÁTI PÍSECKO**](http://www.piratipisecko.cz/)

[**FACEBOOK**](https://www.facebook.com/piratipisecko/)



_ilustrační foto: Vlahos Vaggelis - Wikimedia commons_
