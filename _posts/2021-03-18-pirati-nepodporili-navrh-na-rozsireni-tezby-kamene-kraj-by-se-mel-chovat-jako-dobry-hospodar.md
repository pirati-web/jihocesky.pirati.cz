---
layout: post
category: blog
published: true
title: 'Jihočeští Piráti nepodpořili návrh na rozšíření těžby kamene v lomu u obce Ševětín, kraj by se měl chovat jako dobrý hospodář a myslet do budoucnosti'
date: '2021-03-18'
author: Piráti Jihočeský kraj
image: 2021/kamen.png

description: 'Piráti dnes na jednání Zastupitelstva Jihočeského kraje nepodpořili svými hlasy návrh na rozšíření těžby kamene v lomu v katastru obce Kolný. Dle zastupitelky Veroniky Kovářové se jedná o velkou oblast a kraj by se měl chovat jako řádný hospodář s ohledem na budoucnost. Již nyní bychom měli otočit kormidlem k většímu využívání recyklovaného materiálu a kámen používat převážně tam, kde je nenahraditelný.'
tags:
  - Zastupitelstvo
  - Životní prostředí
---
**Piráti dnes na jednání Zastupitelstva Jihočeského kraje nepodpořili svými hlasy návrh na rozšíření těžby kamene v lomu v katastru obce Kolný. Dle zastupitelky Veroniky Kovářové se jedná o velkou oblast a 
kraj by se měl chovat jako řádný hospodář s ohledem na budoucnost. Již nyní bychom měli otočit kormidlem k většímu využívání recyklovaného materiálu a kámen používat převážně tam, kde je nenahraditelný.** 

*„Hlasovala jsem proti rozšíření plochy určené pro těžbu, protože se jedná o větší oblast, než je potřeba k plánované těžbě v nejbližší budoucnosti. Ve chvíli, kdy se změní Zásady územního rozvoje kraje, 
může se stát, že dočkáme toho, že plány na těžbu se také zintenzivní a my už nebudeme mít možnost to ovlivnit. Je třeba, aby kraj umožňoval těžbu kamene s myšlenkou na budoucnost. Stavební kámen v České 
republice dochází a je třeba vytvářet především podmínky pro recyklaci stavebních materiálů. Proto bych na všech úrovních strategického plánování přemýšlela nad tím, jak čerpat zdroje opatrně. 
Recyklovanými materiály nelze nahradit kámen zcela a dovoz kameniva z ciziny bude mít jak finanční, tak ekologické důsledky. Již nyní bychom měli vyvíjet politický tlak na to, aby se stavební 
materiály recyklovali a kámen se používal hospodárně převážně pouze tam, kde je nenahraditelný,“* okomentovala své rozhodnutí při hlasování Veronika Kovářová.

Piráti ve svém programu dlouhodobě prosazují šetrné zacházení s přírodními zdroji a ochranu životního prostředí. Tomu odpovídá i dnešní hlasování na zastupitelstvu.




<hr>

O práci zastupitelů budeme i nadále informovat.

Sledovat nás můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/). Kontaktovat nás můžete buď [přímo](https://jihocesky.pirati.cz/lide/), 
nebo přes [krajské expertní týmy](https://jihocesky.pirati.cz/pripoj-se/).
