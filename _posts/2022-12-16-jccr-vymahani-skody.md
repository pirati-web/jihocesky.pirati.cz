---
layout: post
category: blog
published: true
title: 'Jihočeský kraj bude vymáhat škodu způsobenou bývalým ředitelem Jihočeské centrály cestovního ruchu, na případ upozornil zastupitel Jiří Roubíček'
date: '2022-12-16'
author: Piráti Jihočeský kraj
image: 2022/jr-jccr2.jpg

description: 'Na prosincovém jednání Rady Jihočeského kraje bylo rozhodnuto o vymáhání škody způsobené Jihočeské centrále cestovního ruchu (JCCR) jejím bývalým ředitelem Jaromírem Poláškem. Na situaci původně během jednání zastupitelstva upozornil Jiří Roubíček (Piráti).'
tags:
  - zastupitelstvo
  - cestovní ruch
  - finance
---
**Na prosincovém jednání Rady Jihočeského kraje bylo rozhodnuto o vymáhání škody způsobené Jihočeské centrále cestovního ruchu (JCCR) jejím bývalým ředitelem Jaromírem Poláškem. Na situaci původně během jednání zastupitelstva upozornil Jiří Roubíček (Piráti).**

O případu jsme informovali v tiskové zprávě z 15. září 2022, kterou najdete [zde - Minulé vedení Jihočeské centrály cestovního ruchu způsobilo finanční škodu Jihočeskému kraji, Piráti upozorňují, že někdo musí nést odpovědnost](https://jihocesky.pirati.cz/tiskove-zpravy/jccr-skoda-minule-vedeni/)

*„Je to odpovědnost ředitele a jeho pochybení, když vedení Jihočeské centrály cestovního ruchu neakceptovalo ani doporučení k nápravě na základě provedeného auditu, kdy ředitel následně dokonce vykazoval opravy stavu věcí, které vůbec provedeny nebyly. Na to se přišlo až při druhé kontrole,“* uvádí krajský zastupitel Jiří Roubíček.

Finanční škoda JCCR a potažmo Jihočeskému kraji, která bude krajem vymáhána, byla způsobena neoprávněným vyplacením odstupného ve výši 144027 Kč bývalé ekonomce organizace a také neoprávněným vyplácením příplatků další zaměstnankyni, a to ve výši 128448 korun.

*„Jsme rádi, že i na základě našeho upozornění na špatné hospodaření v JCCR se vedení kraje rozhodlo vymáhat škody, které pan Polášek svým špatným hospodařením zapříčinil,”* dodává Jiří Roubíček.

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck), [na Instagramu](https://www.instagram.com/pirati.jihocesky/) a [na webu](https://jihocesky.pirati.cz/).