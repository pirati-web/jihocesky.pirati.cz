---
layout: post
category: blog
published: true
title: Jihočeští Piráti kandidují v 16 městech a obcích
date: '2018-07-31 10:00pm'
author: Zbyněk Konvička
image: /assets/img/posts/web-pirati-mapa-kandidatky-.jpg
description: 'Piráti, Jihočeský, kraj, volby, 2018'
tags: 'Piráti, Jihočeský, kraj, volby, 2018'
---
Piráti budou v podzimních komunálních volbách kandidovat v celkem 16 obcích Jihočeského kraje. Samostatnou kandidátku České pirátské strany postavilo 6 sídel. V Českých Budějovicích vede kandidátku lékař Lukáš Mareš, v Týně nad Vltavou Jan Novák, jednička na Táborské kandidátce je programátor Václav Klecanda. V Písku je lídr kandidátky podnikatel Martin Cryo Brož a Jindřichův Hradec táhne z první pozice Miroslava Mácová.  Kváskovická kandidátka má pouze jednoho člena Stanislava Hraničku. 

Nezávislých kandidátek s podporou Pirátů je pak dalších 7. Spolupráci jihočeští Piráti navázali v obcích Hluboká nad Vltavou (Olga Nováková), Soběslav (Petr Král), Srubec (Luboš Hruška), Kvítkovice (Jan Kadlec), Suchdol nad Lužnicí (Jan Mráček), Katovice (Martin Mazuch) a Blatná (Pavla Váňová Černochová).

“Jsem rád, že se nám podařilo postavit nejen vlastní kandidátky, ale také navázat v regionu spolupráci s lidmi, kterým není jedno, jaký směrem se politická situace v jejich okolí ubírá a kteří sebrali odvahu a aktivně se zapojili do její změny,” hodnotí situaci předseda jihočeských Pirátů Lukáš Kolářík a dodává: “Na začátku jsme si řekli, že nemá cenu bojovat o všechny aktuální volné pozice a stavět za každou cenu kandidátku všude, ale zaměřili jsme se spíše na kvalitu. Většinu lidí minimálně z čela kandidátek znám osobně a jedná se o kvalitní kandidáty s dobrými morálními zásadami”.      

Další Pirát Jan Lukavský kandiduje na koaliční kandidátce v Třeboni a dva naši členové podporují svou kandidaturou nezávislé projekty. V Prachaticích Barbora Staňková sdružení Živé Prachatice a v Trhových Svinech Petr Steinbauer – Volba pro město – Trhové sviny.

Společným jmenovatelem programu Pirátských kandidátek bude tradiční prosazování především otevřenosti a transparentnosti na radnicích, zlepšení fungování samospráv, zprůhlednění toků veřejných financí a širší zapojování občanů do rozhodování ve městech a obcích. Dále si každé město tvoří vlastní komunální program na základě aktuálních potřeb dané obce.
