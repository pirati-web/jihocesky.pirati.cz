---
layout: post
category: blog
published: true
title: 'V Táboře jsou Piráti v koalici, mají 1. místostarostu a 1 radního'
date: '2018-11-02 08:10pm'
author: Zbyněk Konvička
image: posts/klecanda.jpg
description: 'Václav, Klecanda, Piráti, Rada, město, Tábor'
tags: 'Václav, Klecanda, Piráti, Rada, město, Tábor'
---
„S potěšením vám oznamujeme, že jsme podepsali s politickým hnutím Tábor 2020, volebním sdružením Tábor Jinak a Českou stranou sociálně demokratickou těsnou Dohodu o koaliční spolupráci,“ psali táborští Piráti dne 27. října na svém facebooku. A stalo se! Prvním místostarostou se za poté stal lídr tamních Pirátů Václav Klecanda a neuvolněným radním pak Pirát Jan Příbramský. „Čeká nás spousta práce a zodpovědnosti. Doufáme, že nás čeká nejen spolupráce uvnitř koalice, ale také s konstruktivní opozicí, která bude pracovat pro město Tábor. Děkujeme všem za podporu,“ sdělili po táborští Piráti.

__O rozhovor po ustanovení koalice jsme požádali 1. místostarostu Mgr. Václava Klecandu__.


__Jak hodnotíte povolební jednání v Táboře?__

Vyjednávání byla složitá. Prakticky na začátku proběhlo interní hlasování o pokračování vyjednávání s hnutím ANO. Drtivá většina táborské posádky byla proti. To odřízlo nejsnazší možnost koalice prvních třech subjektů na pásce. Při dalších jednáních jsme se potkávali s ostatními vyjednávajícími týmy a hledali programové průsečíky. Nakonec se názorově nejbližší strany odhodlali jít do odvážné 14tky.


__Jaké hlavní priority chtějí táborští Piráti v následujícím volebním období prosazovat?__

SmartCity, zlepšování IT systémů s cílem zkvalitnit komunikaci s úřadem a zjednodušení práce úředníkům včetně informačního systému pro jednání orgánu, který všechny relevantní data propojí a umožní analyzovat. A jako třešničku na dortu chceme participativní rozpočet, od kterého si slibujeme větší zapojení lidí do „budování“ města a další zlepšení vztahu občanů a radnice.

__Co budeš mít v gesci jako první místostarosta a na co se chceš prioritně zaměřit?__

Mám na starost rozvoj města, vnitřní věci, životní prostředí a Zdravé město. Jednoznačnou prioritou je otevřená metropolitní síť jako infrastrukturní základ pro jednotlivá SmartCity řešení. Pilotní projekt bych rád realizoval do 3 měsíců. V agendě životního prostředí si priority ujasním po setkání užšího vedení odboru a Technických služeb. To samé v rozvoji.

__Na jakých bodech jste s koaličními partnery našli zásadní průnikové shody?__

Shodli jsme se pro větší otevřenost u dění na radnici, a také na nutnosti větší komunikace směrem k veřejnosti, a to například při informování o investičních záměrech, uzavírkách apod. Dále jsme se shodli na nutnosti řešit neutěšenou bezpečnostní situaci v některých lokalitách, a s tím související změny u Městské policie Tábor, na finančních parametrech fungování a na nutnosti pokračovat v případě důležitých dopravních staveb.
