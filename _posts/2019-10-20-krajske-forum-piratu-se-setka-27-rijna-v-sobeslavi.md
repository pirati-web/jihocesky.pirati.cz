---
layout: post
category: blog
published: true
title: Krajské fórum Pirátů se setká 27. října v Soběslavi
date: 2019-10-20
author: Zbyněk Konvička
image: posts/pirati-jih.jpg
description: Krajské pirátské fórum v Soběslavi
tags: Soběslav, Piráti, fórum, kraj
---
Druhé podzimní setkání pro všechny Piráty a jejich příznivce z Jihočeského kraje se uskuteční 27. října v Soběslavi. Akce se koná v Country Saloonu, který se nachází v místní části Řípec čp. 134, lokalita U sloupu. Zveme tímto všechny, které zajímá dění v kraji, obzvláště nyní – rok před volbami do krajského zastupitelstva.

Právě s krajskými volbami bude souviset první vystoupení celorepublikového volebního koordinátora Pirátů Pavla Štěpánka. Na programu je zařazen i bod zřízení Mistního sdružení Pirátů v Soběslavi, jedné z dlouhodobě nejúspěšnějších pirátských bašt v jihočeském regionu.

Vedle agendy krajských voleb se budou řešit i senátní volby. Aktuální informace a doporučení pro vedení kampaně přiveze pirátský senátor Lukáš Wagenknecht. Představena bude i revize Koncepce mediálního odboru, kterou představí místopředseda krajského sdružení Lukáš Kolářík. Předseda jihočeských Pirátů Josef Špak bude následně hovořit o možnostech pro zapojování příznivců do pirátských aktivit v místních sdruženích. Pirátský místostarosta Tábora Václav Klecanda otevře poté debatu nad metodou generování programu.

Tradičními body setkání budou reporty ze zastupitelských klubů měst a místních sdružení v kraji. Představit se na fóru budou moci i zájemci o členství v Pirátské straně.

Bližší informace o místě setkání naleznete na stránkách restaurace [COUNTRY SALOON](http://country-saloon.eu). Svou účast prosím potvrďte v [registračním formuláři](https://docs.google.com/forms/d/1zu_njiUhMbvmCx-P5LIM_x4j1_pMXHFIIclkE2alv0I/viewform?fbclid=IwAR3eQU6wPaLtcCWmTgM47W6DnUewsDxa4UhC6x7dK4Y5-zTwDN9lYxi9pmQ&edit_requested=true).

![ ](/posts/krajske-forum-sobeslav-plakat.jpg)
