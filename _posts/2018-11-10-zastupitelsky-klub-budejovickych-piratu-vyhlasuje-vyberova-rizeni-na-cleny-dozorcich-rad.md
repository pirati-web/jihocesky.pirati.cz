---
layout: post
category: blog
published: true
title: >-
  Zastupitelský klub budějovických Pirátů vyhlašuje výběrová řízení na členy
  dozorčích rad
date: '2018-11-10 02:41pm'
author: Lukáš Mareš
image: posts/new-kandidat.jpg
description: 'dozorčí, správní, rada, Piráti, České, Budějovice'
tags: 'dozorčí, správní, rada, Piráti, České, Budějovice'
---
Ustanovená koalice prosazuje větší vstřícnost směrem k opozičním stranám při dozorování městských
 společností. Pirátům bylo nabídnuto podílet se na účasti ve čtyřech dozorčích radách. V souladu s pirátským
 přístupem k obsazování veřejných funkcí vyhlašují na své nominanty otevřená výběrová řízení.

Jedná se o tyto dozorčí rady:

● Dopravní podnik města České Budějovice, a. s.

● Lesy a rybníky města Českých Budějovic s.r.o.

● Správa domů s.r.o.

Čtvrtou nabídnutou dozorčí radu – Teplárna České Budějovice, a.s. - obsadí po domluvě uvnitř zastupitelského
 klubu Zelení.
 Předseda zastupitelského klubu Pirátů MUDr. Lukáš Mareš k tomu říká: „V dohledné době čekají zejména
 Teplárnu zásadní strategická rozhodnutí, a proto otevření dozorčích rad městských společností zástupcům opozice
 hodnotíme pozitivně. Doufáme, že se na podobné vlně ponese i naše budoucí spolupráce a občané opět začnou
 politikům důvěřovat.“.

[**Odkaz na fórum**](https://forum.pirati.cz/viewtopic.php?f=771&t=44031&p=589550#p589550) s vyhlášeným výběrovým řízením na nominanty do dozorčích rad:

Pirátská strana získala 12,19% hlasů v komunálních volbách v Českých Budějovicích a stala se tak se 6 kandidáty čtvrtou nejsilnější budějovickou politickou stranou. Ze všech krajských měst (kromě Prahy) získala Pirátská strana právě v Budějovicích nejvíce hlasů.

Kontakt pro média:

Klára Bidařová | Koordinátorka pro Jihočeský kraj | tel: +420 770 199 948 | [klara.bidarova@pirati.cz](klara.bidarova@pirati.cz)

DRŽÍME KURZ
