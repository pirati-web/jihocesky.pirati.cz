---
layout: post
category: blog
published: true
title: >-
  Voda v Krumlově podraží, město koupí čističku za 230 milionů a zadluží se na
  desítky let
date: '2019-03-29 08:13am'
author: Jan Votřel
authorId: jan.votrel
image: posts/cisticka.jpg
description: 'Český, Krumlov, čistička'
tags:
  - Český Krumlov
---
O největší investiční akci Českého Krumlova se rozhodlo na posledním zastupitelstvu města. Šestikoalice jednomyslně rozhodla o koupi čističky odpadních vod a kanálu za 230 milionů korun od soukromého vlastníka. O čističce se na zastupitelstvu debatovalo již podruhé za velkého zájmu veřejnosti. 

Opozice argumentovala vysokou cenou čističky vzhledem k jejímu stáří (30 let), problematickým posudkem na její cenu a hlavně faktem, že město čističku koupit nemusí. Pokud by to neudělalo, provozoval by jí buď stát, jako se to děje nyní, nebo soukromník. Koalice ovšem měla zcela opačný názor a k transakci by mělo dojít za několik měsíců. 



Na koupi čističky a kanálu si město vezme úvěr a zadluží tak Krumlov na desítky let dopředu. Splácet bude z výběru vodného a stočného, které by se mělo zvýšit současných cca 78 korun za m³ na rovných 100 korun za m³.

_Jan Votřel - příznivce jihočeských Pirátů_
