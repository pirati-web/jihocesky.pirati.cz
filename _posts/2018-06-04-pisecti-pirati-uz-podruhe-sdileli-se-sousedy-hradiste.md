---
layout: post
category: blog
published: true
title: 'Písečtí Piráti odstartovali kampaň na Hradišti '
date: '2018-06-04 09:15pm'
author: Zbyněk Konvička
image: /assets/img/posts/zbrane.jpg
description: 'Piráti, Písek, Brož, Kolářík'
tags: 'Piráti, Písek, Brož, Kolářík'
---
Dvě stovky návštěvníků, z toho sedm desítek dětí, sdíleli s píseckými Piráty Hradiště. Sdílené Hradiště, tak Piráti nazvali kulturně-společenskou akci plnou her a soutěží pro děti zakončenou rockovým trojkoncertem. V areálu TJ Hradiště ji 2. června uspořádali již podruhé. 

![](/assets/img/posts/lidi.jpg)

Uvolněné soutěžní odpoledne plné dětského smíchu a radosti se odehrávalo hlavně na louce, kde trénují všechny mládežnické týmy TJ Hradiště. U hospůdky na hřišti se pak rozjel koncert, na němž se představili písečtí 200 zbraní se svým recesistickým humorem, strakoničtí Z ničeho nic s melodickým punkrockem a zlatým hřebem večera byli Pirates of the pubs z Českých Budějovic. Ti zvedli téměř celé obecenstvo na nohy a rozproudili jim krev svižným punkem kořeněným keltskou melodikou. 

Mezi Piráty nechyběli ani lídr písecké kandidátky a zastupitel Martin Brož a jihočeský poslanec a předseda jihočeských Pirátů Lukáš Kolářík, kteří byli k stejně jako ostatní připraveni se zájemci diskutovat regionální i celostátní témata veřejného života.

Rádi bychom poděkovali všem, bez jejichž pomoci bychom se neobešli. Tomáši Mazancovi za zvuk, kapelám za vykouzlení parádní atmosféry, TJ Hradiště za poskytnutí prostor, Jitce a Miroslavu Duškovým z Občerstvení na hřišti za bezvadné služby a dětský den se soutěžemi, a Městskému kulturnímu středisku Volyně za poskytnutí technického zázemí na akci – párty stanů, stolů a lavic. A také dopravcům panu Konopáskovi a Michalovi Jursovi za přepravu všeho potřebného. A Josefu Divišovi za nasnímání akce na kameru.

Příznivci Pirátské strany i kvalitní kultury se mohou těšit na další akce, které písečtí Piráti pro vás připravují. **Sdílený Sulan** bude párty podobného charakteru jako na Hradišti – v oblíbené lokalitě u neméně populární hospůdky Sulan se sejdeme 28. července od 19 hodin. Rockovou energii budou s vámi sdílet kapely Totální nasazení, Patheroye roye a Žlutý fijalky. Na dvoře domu U Slona pro vás chystáme na 17. srpna **setkání s Ivanem Bartošem**, předsedou Pirátské strany, který přijede nejen debatovat s občany, ale zahraje i na harmoniku. V Pí local clubu se pak 21. září můžete rozptýlit tancem na párty **Vyosení** s interprety Messenjah a Gnosta G a DJ´s.

![12 disciplín si celkem prošlo na 70 dětí.](/assets/img/posts/deti.jpg)
