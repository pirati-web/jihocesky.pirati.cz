---
layout: post
category: blog
published: true
title: 'Pirát Lukáš Mareš: Novou halu? Ano, ale ne teď'
date: '2018-03-30 08:19pm'
author: Zbyněk Konvička
image: /assets/img/posts/cbu_sports_hall_01.jpg
description: 'sportovní, hala, Piráti, České, Budějovice'
tags: 'sportovní, hala, Piráti, České, Budějovice'
---
Českobudějovičtí Piráti nesouhlasí s plánovanou „rekonstrukcí“ sportovní haly na Dlouhé louce v Českých Budějovicích. „Uvědomujeme si nutnost modernizace a rozšíření počtu zastřešených sportovních ploch v Českých Budějovicích, ale požadujeme, aby se případná realizace uskutečnila koncepčně, transparentně, kvalitně a s podporou veřejnosti a dotčených sportovních oddílů. Připravovaná „rekonstrukce“ městské sportovní haly však tato kritéria rozhodně nesplňuje,“ říká budějovický Pirát Lukáš Mareš.  

**Zásadních problematických momentů vidí Piráti hned několik:** 

1. Není správné bourat budovu, do které bylo v nedávné době investováno (například rekonstrukce atletického koridoru a koupelen) a která dosud dobře slouží.
2. Sportovní hala je zásadní stavba dlouhodobě měnící tvář a jako taková by měla být realizována co nejlépe s přihlédnutím ke koncepčnímu plánování a dlouhodobému estetickému i funkčnímu hledisku. „Darování“ architektonického návrhu sportovním klubem může být sice řešením rychlým, ale jistě ne dobrým. 
3. Špatná komunikace s veřejností a většinou dotčených sportovních oddílů.
4. Absence atletického koridoru a jeho dostavba k jiné tělocvičně. 

**Piráti navrhují:**

1. Odložení rekonstrukce na období, kdy současná hala začne dosluhovat. 
2. Do té doby je nutné realizovat transparentní výběrové řízení na architektonický návrh.
3. Ušetřené peníze (350–450 milionů korun) navrhujeme investovat například do dobudování sítě městských cyklostezek (za tyto peníze cca 50 km), které využije ke zdravému pohybu mnohem více lidí.
4. Mezinárodní volejbalové soutěže navrhujeme přesunout do Budvar arény. 
5. Piráti podporují iniciativu pana Stanislava Rataje na prozatímní zachování současné sportovní haly.

[Sportovní hala - petice](https://www.petice24.com/sportovni_hala_cb)

Piráti Budějovicko

V případě dotazů a jakýchkoliv podnětů se obracejte na Lukáše Mareše: [lukas.mares@pirati.cz](lukas.mares@pirati.cz)
