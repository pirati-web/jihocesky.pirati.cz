---
layout: post
category: blog
published: true
title: Jihočeští Piráti se připravují na práci v krajském zastupitelstvu
date: '2020-06-08'
author: Luboš Kudláček
image: 2020/ratmirov1.jpg

description: 'Naši čelní kandidáti do krajského zastupitelstva se sešli s dalšími Piráty v kempu Malý Ratmírov, aby si předávali zkušenosti a dovednosti politické práce. Kromě toho jednali o vizích, principech budoucího zastupitelského klubu a povolební strategii.'
tags:
  - Volby 2020
---
*„V Jihočeském kraji máme už řadu lidí v aktivních politických funkcích, máme zastupitele, místostarostu, radní, lidi v komisích a výborech. Blíží se volby a celou 
situaci nechceme podcenit, takže jsme se sešli, abychom si vzájemně předali zkušenosti, příprava je pro nás totiž velmi důležitá,”* uvedl MUDr. Lukáš Mareš, lídr krajské kandidátky.

Jiří Roubíček, další z kandidátů, k tomu dodává: *„Jedním z důležitých krajských témat je bezesporu ekonomika, krajské peníze, rozpočet, podpora místních podnikatelů, 
živnostníků a lokálních producentů. Na to se hodně zaměřujeme v našem programu a zvlášť teď, v době očekávané krize, kdy půjde o hodně. Kraj má poměrně velký rozpočet 
a dá se s tím dobře pracovat, takže řešíme samozřejmě i úpravy připravovaného programu tak, abychom na krizi dobře a správně reagovali.”*

Další téma, které Piráti vnímají jako zásadní pro budoucnost, je péče o životní prostředí. Tomu se věnuje další čelní kandidátka, architektka Veronika Kovářová: 
*„Kemp uprostřed přírody u rybníka přímo vyzývá k řešení otázek sucha, stavu krajiny a životního prostředí. Naší cestou je podpora krajinného plánování. Chceme pestrou krajinu. 
Nechceme megalomanské přehrady, které budou realizovány za desítky let, vody zadrží ve skutečnosti málo a rozhodně nevrátí vodu do přírody ani do studní.”*

![Piráti](https://jihocesky.pirati.cz/assets/img/2020/ratmirov2.jpg)

Společný víkend v kempu byl pro Piráty jednou z mnoha dalších příležitostí, online přes internet i osobně, kdy mohou pracovat na společných postupech a strategiích. 
Nyní se dále zúčastnili radní z Týna nad Vltavou Jan Novák, soběslavský zastupitel Martin Kákona, Lucie Korytářová, Jitka Novotná, poslanci Lukáš Kolářík a Ondřej Profant, 
místostarosta města Tábor Václav Klecanda, předseda místního sdružení Českobudějovicko Tomáš Guth Jarkovský, zastupitel Českých Budějovic Jan Hošek, 
zastupitel města Písek a kandidát do senátu Michal Horák a předsedkyně krajského sdružení Pirátů Jana Koláříková.
