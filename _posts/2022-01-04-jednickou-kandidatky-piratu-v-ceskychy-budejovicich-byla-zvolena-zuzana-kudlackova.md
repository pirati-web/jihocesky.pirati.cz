---
layout: post
category: blog
published: true
title: 'Jedničkou kandidátky Pirátů v Českých Budějovicích byla zvolena Zuzana Kudláčková'
date: '2022-01-04'
author: Piráti Jihočeský kraj
image: 2022/zuz.jpg

description: 'Jedničkou kandidátky pro podzimní komunální volby se v Českých Budějovicích stala Zuzana Kudláčková, současná opoziční zastupitelka. V dalším volebním období chce navázat na opoziční práci a pokračovat ve snaze prosazovat pirátský program a hodnoty.'
tags:
  - České Budějovice
---
**Jedničkou kandidátky pro podzimní komunální volby se v Českých Budějovicích stala Zuzana Kudláčková, současná opoziční zastupitelka. V dalším volebním období chce navázat na opoziční práci a pokračovat ve snaze prosazovat pirátský program a hodnoty.**

*„Děkuji členům za podporu a důvěru, kterou mi svým hlasováním projevili. Čeká nás teď v Českých Budějovicích hodně práce, tvorba programu a hlavně volba dalších lidí na kandidátku. Moc se těším na spolupráci s nimi a věřím, že v dalším volebním období budeme mít více prostoru pro naši pirátskou politiku a hodnoty založené na svobodě, informované společnosti, transparentnosti a slušnosti. České Budějovice jsou navíc město s obrovským potenciálem, který není plně využit, na to se chceme zaměřit,“* uvedla Zuzana Kudláčková.

Piráti v Českých Budějovicích budou volit další kandidátky a kandidáty během následujících týdnů, o výsledku budou informovat. Zároveň pracují na komunálním programu, jehož priority představí během jara.
