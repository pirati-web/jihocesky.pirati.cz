---
layout: post
category: blog
published: true
title: 'Piráti nepodpořili snížení rozpočtu JIKORDu o 1,8 milionu korun, upozorňují na to, že v kraji stále chybí integrovaný dopravní systém'
date: '2021-12-16'
author: Piráti Jihočeský kraj
image: 2021/mk_web12.jpg

description: 'Na letošním posledním jednání krajského zastupitelstva byl snížen rozpočet pro Jihočeského koordinátora dopravy (JIKORD). Pirátští zastupitelé tento návrh nepodpořili, se snížením rozpočtu na koordinaci dopravy nesouhlasí a upozorňují na to, že Jihočeskému kraji stále chybí integrovaný dopravní systém (IDS).'
tags:
  - zastupitelstvo
  - doprava
---
**Na letošním posledním jednání krajského zastupitelstva byl snížen rozpočet pro Jihočeského koordinátora dopravy (JIKORD). Pirátští zastupitelé tento návrh nepodpořili, se snížením rozpočtu na koordinaci dopravy nesouhlasí a upozorňují na to, že Jihočeskému kraji stále chybí integrovaný dopravní systém (IDS).**

Podle opozičního zastupitele Martina Kákony jsme poslední kraj v republice, který nemá zavedenou integrovanou dopravu na celém svém území a není dobré snižovat rozpočet organizaci, která by toto měla v brzké době zajistit. IDS je podle něj velmi důležitý pro rozvoj cestovního ruchu, umožňuje obyvatelstvu cestovat například za prací, do škol, nemocnic, za nákupy a za zábavou.

*„Zavedení IDS je velmi náročný úkol spočívající v perfektním plánování a koordinaci mnoha veřejných i soukromých subjektů. Nejsme si jisti zaváděním úspor v organizaci, která by měla, jak doufáme, v brzké době integrovaný dopravní systém v kraji zajistit, proto jsme nemohli snížení rozpočtu Jihočeského koordinátora dopravy podpořit,“* uvedl Martin Kákona a dodal:

*„Kvalitní integrovaný dopravní systém by měl přinést kvalitní dopravní obslužnost, která je zásadní pro rozvoj cestovního ruchu, umožňuje obyvatelstvu cestu za prací, do škol, nemocnic, cestu za nákupy a za zábavou. V neposlední řadě nelze opomenout ani ekologické hledisko a optimalizaci dopravy. Jihočeský kraj přitom čeká na integrovaný dopravní systém už mnoho let a v letošním roce dokonce hranice Jihočeského kraje překročil IDS jiného regionu. Stalo se tak dříve, než IDS našeho kraje dorazil k vlastním hranicím,”* dodal Martin Kákona. 

Jakmile bude vedením Jihočeského kraje představena koncepce zavádění IDS, jsou Piráti připraveni po předchozím vlastním vyhodnocení a připomínkování vlastním expertním týmem podpořit rozpočtovou změnu, která by zavedení kvalitního integrovaného dopravního systému uspíšila. Doprava je totiž podle jihočeských Pirátů jednou ze základních technických infrastruktur kraje a měla by jí být věnována náležitá pozornost. 

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck) a 
[na webu](https://jihocesky.pirati.cz/).