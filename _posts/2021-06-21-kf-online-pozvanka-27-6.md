---
layout: post
category: blog
published: true
title: 'Zveme na online setkání jihočeských Pirátů v neděli 27. 6. 2021'
date: '2021-06-21'
author: Piráti Jihočeský kraj
image: 2021/kf-27-6-2021.png

description: 'Zveme na další setkání jihočeského krajského fóra, které se uskuteční online a účastnit se může kdokoli jednoduchým kliknutím na odkaz. 
Všichni jste srdečně zváni, přijďte si poslechnout něco o práci a činnosti Pirátů v Jihočeském kraji.'
tags:
  - Pozvánka
  - Krajské fórum
---
**Zveme na další setkání jihočeských Pirátů, které se uskuteční online a účastnit se může kdokoli jednoduchým kliknutím na odkaz. 
Všichni jste srdečně zváni, přijďte si poslechnout něco o naší práci a činnosti v Jihočeském kraji.**

**Kdo tam bude?**

Jde o setkání všech členů a příznivců Pirátů z Jihočeského kraje, tedy i těch z jednotlivých regionů a obcí. Zvána je také veřejnost a zástupci médií.

**Co se bude dít?**

Na programu bude kromě jiného představení zájemců o členství, zpráva předsedkyně krajského sdružení Jany Koláříkové, zpráva z republikového výboru od Jana Hoška a zpráva
z krajského zastupitelského klubu od Veroniky Kovářové a Josefa Soumara.

Dále se budeme věnovat aktuálně probíhající předvolební kampani a projektu Senioři na palubě.

Závěr setkání bude již tradičně patřit volné diskuzi, kde se můžete na cokoli zeptat a o čemkoli se pobavit.

**Proč přijít?**

Chceme zůstat otevřenou stranou a zůstat v kontaktu s příznivci a voliči. Právě toto setkání je příležitostí podívat se blíže na naši práci, navázat kontakty a třeba i spolupráci.

**Kdy?**

V neděli 27. 6. 2021 od 18 hodin.

**Kde?**

Adresa setkání je [https://meet.jit.si/jck](https://meet.jit.si/jck) – stačí kliknout a okamžitě dojde ke vstupu do virtuální místnosti. Kromě mikrofonu a reproduktorů (případně sluchátek s mikrofonem) není potřeba nic dalšího.
Pokud chcete využít spojení přes mobilní zařízení s OS Android, nainstalujte si aplikaci [Jitsi meet](https://play.google.com/store/apps/details?id=org.jitsi.meet&hl=cs&gl=US).

Tip: Pokud zrovna nemluvíte, vypněte si mikrofon (na displeji budete mít ikonku, stačí na ni kliknout a mikrofon tak vypnout nebo zapnout, to samé platí i pro webkameru).

  - V případě dotazů kontaktujte krajskou koordinátorku Kláru Bidařovou na telefonním čísle 770199948, nebo na e-mailové adrese klara.bidarova@pirati.cz
  - Přidejte se k [události na Facebooku](https://www.facebook.com/events/4341341009218611)

**Těšíme se na setkání s Vámi!**

**Vaši jihočeští Piráti**
