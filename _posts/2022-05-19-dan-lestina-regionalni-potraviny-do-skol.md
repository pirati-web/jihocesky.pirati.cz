---
layout: post
category: blog
published: true
title: 'Regionální potraviny ve školách jsou prioritou Pirátů, vyjednali jsme podporu šetrného zemědělství'
date: '2022-05-19'
author: Piráti Jihočeský kraj
image: 2022/dl5.jpg

description: 'Dnes byl představen portál pro jihočeské zemědělce a školní jídelny, jehož cílem je snazší propojení tohoto řetězce bez zbytečných mezičlánků. Vzhledem k tomu, že Piráti byli jedinou stranou, která měla tento návrh ve svém programu pro krajské volby, tak samozřejmě princip nadále podporují. Zásadní je pro ně uživatelská přívětivost pro obě strany a zvýhodnění šetrně produkovaných potravin.'
tags:
  - zastupitelstvo
---
**Dnes byl představen portál pro jihočeské zemědělce a školní jídelny, jehož cílem je snazší propojení tohoto řetězce bez zbytečných mezičlánků. Vzhledem k tomu, že Piráti byli jedinou stranou, která měla tento návrh ve svém [programu pro krajské volby](https://a.pirati.cz/jihocesky/img/program.pdf), tak samozřejmě princip nadále podporují. Zásadní je pro ně uživatelská přívětivost pro obě strany a zvýhodnění šetrně produkovaných potravin.**

*„Oceňuji, že jihočeským jídelnám bude usnadněno využívání potravin od regionálních producentů. Systém je zatím na samém začátku svého provozu, je tedy ještě brzy hodnotit, nakolik bude jeho používání hladké, a tedy nakolik své vize naplní. Nicméně s proklamovaným cílem určitě souhlasím, koneckonců jsme ho jako jediná z kandidujících stran měli v našem programu pro krajské volby a dlouhodobě ho prosazujeme,“* uvádí krajský zastupitel Dan Leština (Piráti) a dodává:

*„Je otázka pečlivého nastavení detailů, aby z projektu nakonec neprofitovalo především několik místních velkoproducentů zemědělských výrobků, drůbeže nebo ryb. I proto jsme vyjednali s vedením kraje, aby v rámci systému byly označeny a propagovány například produkty ekologického zemědělství. Jídelny rozhodně nemohou hned začít vařit pouze z biopotravin, ale ze studií z jiných krajů vyplývá, že jejich významný podíl je reálné uplatnit i bez citelného navýšení ceny. Tento portál by jim to mohl značně usnadnit, budou-li k tomu vedoucí jídelen prostřednictvím něj skutečně motivováni,“* dodal Dan Leština.

Úplný volební program Pirátů pro volby do Zastupitelstva Jihočeského kraje v roce 2020 [najdete zde](https://a.pirati.cz/jihocesky/img/program.pdf).

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck) a [na webu](https://jihocesky.pirati.cz/).
