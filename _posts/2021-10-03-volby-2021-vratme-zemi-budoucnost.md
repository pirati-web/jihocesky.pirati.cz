---
layout: post
category: blog
published: true
title: 'Přijďte k volbám - 8. / 9. října můžeme vrátit naší zemi budoucnost'
date: '2021-10-03'
author: Piráti a Starostové Jihočeský kraj
image: 2021/volby-tk.jpg

description: 'Budoucnost bez korupce a bez dluhů, s obnovením důvěry v právní stát, prosperity a ekonomické stability, s pestrou krajinou, moderním školstvím a dostupným bydlením a zdravotnictvím. Lidé v naší zemi, Jihočeský kraj nevyjímaje, si zkrátka zaslouží vyšší životní úroveň a kvalitní veřejné služby ve městech i na venkově.'
tags:
  - Pozvánka
  - Volby 2021
---
**Budoucnost bez korupce a bez dluhů, s obnovením důvěry v právní stát, prosperity a ekonomické stability, s pestrou krajinou, moderním školstvím a dostupným bydlením a zdravotnictvím. Lidé v naší zemi, Jihočeský kraj nevyjímaje, si zkrátka zaslouží vyšší životní úroveň a kvalitní veřejné služby ve městech i na venkově.**

Piráti a Starostové mají velmi propracovaný program zohledňující všechny oblasti, které může stát a jeho vláda ovlivnit. Jihočeští kandidáti do Poslanecké sněmovny Parlamentu ČR představili své plány na tiskové konferenci v Českých Budějovicích a základ naší budoucnost vidí zejména v digitalizaci, transparenci a vládě práva. Například lídr jihočeské kandidátky a současný poslanec za Piráty v Jihočeském kraji **Lukáš Kolářík**, se dlouhodobě věnuje změně exekučního řádu tak, aby exekuce nelikvidovaly dlužníky, nepoškozovaly věřitele a následně i celou společnost.

*„Exekuce musejí probíhat spravedlivě a smysluplně. Proces oddlužení musí začít odpovídat evropské směrnici, ale i zdravému rozumu. Chtěl bych obecně přispět k tomu, aby to, co stát a zákon po občanech chce, zkrátka dávalo smysl, což platí všude a vždy.  V 21. století například nepotřebujeme běhat s papíry z úřadu na úřad a ještě za to platit z našich daní. Chci, aby náš stát byl silný a bezpečný, nezávislý na nedemokratických režimech, aby byl pevnou součástí západních struktur,“* říká.

Všichni kandidáti Pirátů a Starostů si také dobře uvědomují nedostatky v Jihočeském kraji. Konkrétně jde o nedostatečnou infrastrukturu, nedostupnost specializované zdravotní péče (zubní, oční) a mizející základní služby na venkově.  Řešení jsou popsána v programu. Pro ekonomiku našeho kraje je pak více než v jiných krajích důležitý cestovní ruch, jemuž se věnuje současný náměstek primátora **Viktor Vojtko**, který je na společné koaliční kandidátce na druhé pozici. Ten chce ve Sněmovně prosadit nový zákon o cestovních ruchu, který jako jedna z mála zemí zatím nemáme, a který by u nás výrazně pomohl. **Josef Soumar**, krajský zastupitel, který má na kandidátce třetí místo, je odborník na finance a rozpočtování. Společně s ostatními poslanci chce zamezit každoroční hádce ministrů o peníze a zavést dlouhodobý plán, čtyřletý projekt nastartování ekonomiky země, který sladí vynakládání státních, evropských i soukromých peněz. **Zuzana Kudláčková**, čtyřka společné kandidátky, budějovická zastupitelka, se věnuje dostupnému bydlení a sociálním věcem, pětka kandidátky, pedagožka **Pavla Pivoňka Vaňková**, zase školství a vzdělávání.

O každých volbách se říká, že jsou důležité, ale ty letošní jsou opravdu zásadní. Celá země potřebuje vyřešit řadu problémů a vykročit konečně do nového tisíciletí. Piráti a Starostové chtějí moderní a digitálně propojenou společnost bez korupce, což se řadě lidí přisátých na státní peníze nelíbí. Bojí se, že o své zdroje přijdou, proto záměrně vymýšlejí a šíří lži, jejichž smyslem je tuto koaliční spolupráci poškodit. Pravdou však je, že současná vláda za sebou zanechala desítky tisíc mrtvých a dva biliony dluhu. Nikdy není pozdě na to odmítnout aroganci a hanebnost. Rozhodnout se pro svobodu a lidskou důstojnost a dát sami sobě ve volbách vládu, která nám k něčemu bude. Vládu práva, vládu, která bude skutečně pracovat na konkrétních problémech. Taková vláda může naší zemi zase vrátit budoucnost. **Přijďte 8.nebo 9. října k volbám.**

Kandidátní listinu Jihočeského kraje najdete na [piratiastarostove.cz/kandidati/kraj/jihocesky/](https://www.piratiastarostove.cz/kandidati/kraj/jihocesky/)

Náš volební program najdete na [piratiastarostove.cz/program/](https://www.piratiastarostove.cz/program/)
