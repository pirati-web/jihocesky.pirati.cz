---
layout: post
category: blog
published: true
title: 'Krajský investiční fond bude transparentní, v komisi pro každoroční rozdělení 200 milionů korun budou také zástupci opozice včetně Pirátů'
date: '2021-12-21'
author: Piráti Jihočeský kraj
image: 2021/js_web.jpg

description: 'Krajský investiční fond, který každý rok rozdá na projekty jihočeských obcí 200 milionů korun, bude transparentní. Po nátlaku a upozornění budou od roku 2022 součástí komise, která vybírá a předkládá zastupitelstvu k odsouhlasení jednotlivé projekty, nově i zástupci opozice.'
tags:
  - zastupitelstvo
  - finance
---
**Krajský investiční fond, který každý rok rozdá na projekty jihočeských obcí 200 milionů korun, bude transparentní. Po nátlaku a upozornění budou od roku 2022 součástí komise, která vybírá a předkládá zastupitelstvu k odsouhlasení jednotlivé projekty, nově i zástupci opozice.**

Krajský investiční fond byl původně odsouhlasen současným vedením kraje bezprostředně po  volbách v roce 2020, součástí hodnotící komise bylo však jen pět členů rady kraje, tedy nejužšího vedení. Současné zastupitelstvem odsouhlasené usnesení počítá s rozšířením o zástupce všech politických klubů, tedy i členy klubů opozičních (Piráti, ANO, STAN).

*„Dlouhodobě upozorňujeme na nutnost transparence a jsem rád, že po úspěchu s rozklikávacím rozpočtem na úroveň jednotlivých faktur se nám daří plnit náš program částečně i z opozičních lavic. Je to ukázkou naší houževnaté práce a poslání, ke kterému jsme se zvolením jihočeskými zastupiteli našim voličům i všem občanům kraje zavázali,“* okomentoval úspěch opozice zastupitel Josef Soumar.

I v následujícím roce plánují zastupitelé Jihočeského kraje podpořit obce dalšími více než 200 miliony korun na konkrétní projekty. Piráti svými hlasy rozpočet pro rok 2022 podpořili.

O práci v krajském zastupitelstvu, ve výborech a komisích, budou Piráti i nadále informovat, sledovat je můžete [na Facebooku](https://www.facebook.com/pirati.jck) a 
[na webu](https://jihocesky.pirati.cz/).