---
layout: post
category: blog
published: true
title: Krajské fórum Pirátů bude v Jindřichově Hradci
date: '2019-06-22 06:47am'
author: Zbyněk Konvička
image: posts/kf-jindrichuv-hradec-30.6.2019-maly.jpg
description: 'Jihočeští Piráti se setkají na krajském fóru v Jindřichově Hradci. '
tags: 'krajské, fórum, Piráti, Jindřichův Hradec'
---
Jihočeští Piráti se setkají na krajském fóru v Jindřichově Hradci. Akce se koná 30. června v Clubu Na Piketě (Na Piketě 608) od 11 hodin. Možný příchod je od 10.30 hodin. Nabitý program fóra je plánován cca do 17 hodin. Zveme tímto všechny jihočeské Piráty a příznivce projednat důležité věci ještě před vypuknutím léta a dovolených.

Na programu v Jindřichově Hradci se ohlédneme za volbami do Evropského parlamentu a zhodnotíme kampaň v Jihočeském kraji a našich městech. Přivítáme nové příznivce či zájemce o členství. Věnovat se budeme i přípravě na krajské volby, nalodění nových dobrovolníků a pomocníků do kampaně a aktivit uvnitř Pirátů. Řešit budeme i situaci v Jindřichově Hradci ohledně koaliční smlouvy a zrušení tamního místního sdružení. 

Ohlédneme se za celkovým politickým děním v kraji a práci místních sdružení, našich zastupitelů a dalších našich zástupců v komisích a výborech měst. Bavit se budeme o KET – krajských expertních týmech, které by měly být užitečnými platformami pro sdílení informací a navrhování řešení v řadě oblastí pro zastupitele a radní v obcích, potažmo našich budoucích zástupců v krajském zastupitelstvu.

Registrovat se můžete [ZDE](https://docs.google.com/forms/d/1VlNEh40818V2SKopmAHXPw6orW_pFYUh5svWc1E_G3I/viewform?edit_requested=true).

Akce na [FACEBOOKU](https://www.facebook.com/events/381063696086923/).
