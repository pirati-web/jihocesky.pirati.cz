---
layout: post
category: blog
published: true
title: 'Pirát Kolářík uspěl. Plzeňské i jihočeské obce si po 2 letech oddechnou od intenzivní kamionové dopravy'
date: '2022-06-22'
author: Daniel Galuszka
image: 2021/lk-pks.1221.jpg

description: 'Domažlice, Klatovy, Horažďovice, Strakonice nebo Vodňany. Všechna tato města a mnohá další spojuje silnice 2. třídy I/22, která celá léta trpí zvýšenou intenzitou automobilové dopravy. Tu způsobilo zpoplatnění silnice 1. třídy I/20. Výsledek? Prach, hluk a v neposlední řadě nebezpečí pro chodce i obyvatele obcí. Na tuto skutečnost Pirát Lukáš Kolářík společně se starosty dotčených obcí upozorňovali ministerstvo dopravy i expremiéra Babiše  dlouhodobě. Po 2 letech konečně došlo k průlomu.'
tags:

---
**Domažlice, Klatovy, Horažďovice, Strakonice nebo Vodňany. Všechna tato města a mnohá další spojuje silnice 2. třídy I/22, která celá léta trpí zvýšenou intenzitou automobilové dopravy. Tu způsobilo zpoplatnění silnice 1. třídy I/20. Výsledek? Prach, hluk a v neposlední řadě nebezpečí pro chodce i obyvatele obcí. Na tuto skutečnost Pirát Lukáš Kolářík společně se starosty dotčených obcí upozorňovali ministerstvo dopravy i expremiéra Babiše  dlouhodobě. Po 2 letech konečně došlo k průlomu.**

*„Resort dopravy zpoplatňuje k 1. červenci 2022 silnici I/22, takže se část dopravy přirozeně přesune tam, kam patří - na silnici 1. třídy I/20. Dojde tím ke snížení intenzity dopravy v místech, kde to lidi trápí nejvíce,”* uvádí Lukáš Kolářík, který ještě coby opoziční poslanec tlačil tehdejšího ministra Karla Havlíčka k nápravě. 

*„Trvalo to 2 roky a jedny volby, nakonec se ale podařilo prosadit opatření vyhánějící z vesnických cest kamiony, které si cestu vybíraly ve snaze ušetřit náklady za mýto. Každý den jsme jen zbytečně riskovali, že někdo přijde k úrazu. V celém obvodu zmiňované silnice I/22 žijí lidé. Navíc zvýšená frekvence dopravy vede k vyšší prašnosti, hluku a otřesům, které jsou nepříjemnými překážkami v každodenním životě. Následky se ale nyní konečně podařilo alespoň částečně zvrátit,”* uzavírá Pirát, náměstek ministra vnitra, a katovický zastupitel Lukáš Kolářík.

