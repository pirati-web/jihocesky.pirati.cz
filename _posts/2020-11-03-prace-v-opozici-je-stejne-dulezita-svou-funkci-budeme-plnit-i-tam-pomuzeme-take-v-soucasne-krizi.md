---
layout: post
category: blog
published: true
title: 'Práce v opozici je stejně důležitá a svou funkci budeme plnit i tam, pomůžeme také v současné krizi, říkají Jihočeští Piráti'
date: '2020-11-03'
author: Luboš Kudláček
image: 2020/zastupitelstvo1.jpg

description: 'Piráti chtějí s devíti mandáty v krajském zastupitelstvu ujistit širokou veřejnost, že svou funkci budou plnit i v opozici. Budou důstojnou protiváhou koalici a budou také předkládat návrhy s cílem naplňovat vlastní program.'
tags:
  - Volby
  - Volby 2020
  - Zastupitelstvo
  - Události
---
*České Budějovice, 3. listopadu 2020 -* **Piráti chtějí s devíti mandáty v krajském zastupitelstvu ujistit širokou veřejnost, že svou funkci budou plnit i v opozici. 
Budou důstojnou protiváhou koalici a budou také předkládat návrhy s cílem naplňovat vlastní program.**

*„Chceme pracovat pro kraj a pro všechny jeho obyvatele. Podpoříme všechny smysluplné návrhy, které pomohou v současné krizi a 
zároveň se budeme snažit pomáhat i jinými způsoby,“* říká místopředseda zastupitelského klubu Josef Soumar.

Piráti získali ve volbách do krajského zastupitelstva 12,85 % hlasů a získali 9 nových krajských zastupitelů. Při povolebním vyjednávání 
se snažili sestavit širokou koalici s KDU-ČSL/TOP09, STAN, Jihočechy 2012 a ČSSD, to se však nepodařilo. V opozici zůstávají nyní se STAN a ANO 2011.

Předsedkyní klubu jihočeských Pirátů si noví zastupitelé zvolili Ing. arch. Veroniku Kovářovou, která dodává:

*„Současná krize ovlivní více či méně všechny obyvatele Jihočeského kraje. Chceme, aby ten dopad byl co nejmenší a 
překonali jsme jej co nejlépe. Chceme být konstruktivní opozicí, tedy takovou, která předkládá vlastní návrhy, kritizuje 
s odstupem a nadhledem, bez zbytečných emocí. Budeme bedlivě sledovat kroky koalice, analyzovat její rozhodnutí, v případě 
potřeby nabídneme alternativy, veškeré návrhy projednáme s odborníky v oboru. Budeme nabízet svá řešení k diskuzi, nabídneme pomoc 
zejména ve věcech, kterým rozumíme perfektně - IT, zapojení občanů, transparence, problematiku venkova a životního prostředí.”* 

Piráti si rovněž zvolili zástupce jednotlivých gescí, za které budou osobně odpovídat, a to takto:

  - Lukáš Mareš - oblast zdravotnictví
  - Jan Novák - oblast kultury a sociálních služeb
  - Josef Soumar - ekonomika, investice a majetek kraje, podpora podniků a podnikatelů
  - Veronika Kovářová - územní plánování, rozvoj venkova a památkové péče
  - Jiří Roubíček - oblast sportu, cestovního ruchu, dotační politika a veřejné zakázky
  - Martin Kákona - oblast podpory vědy, výzkumu a vývoje, oblast dopravy a technické infrastruktury
  - Dan Leština - oblast ochrany přírody a krajiny, zemědělství, lesnictví
  - Jan Hošek - rozvoj služeb e-governmentu a IT
  - Lucie Korytářová - oblast vzdělávání, ochrany klimatu a odpadového hospodářství 

O práci v krajském zastupitelstvu budou Piráti dále informovat, sledovat je můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/). Kontaktovat je můžete buď [přímo](https://jihocesky.pirati.cz/lide/), 
nebo přes [krajské expertní týmy](https://jihocesky.pirati.cz/pripoj-se/).   

