---
layout: post
category: blog
published: true
title: Piráti a Starostové pracují v krajském zastupitelstvu
date: '2021-06-03'
author: Jaroslava Martanová, Veronika Kovářová, Josef Soumar
image: 2021/11022021-2.jpg

description: 'Do krajského zastupitelstva jsme vstoupili jako lidé ze dvou samostatných uskupení, ale dnešní současná koaliční
spolupráce nám rozhodně není cizí. Sdílíme velkou většinu našeho volebního programu a máme blízký pohled
na rozvoj Jihočeského kraje. Naším společným cílem je transparentní, digitalizovaná správa kraje. Velký důraz
klademe na práci s krajinou, péči o obyvatele venkova, prostupnost a dostupnost volné krajiny a spolupráci se
zemědělci a lesníky.'
tags:
  - zastupitelstvo
  - Koaliční noviny
---
**Do krajského zastupitelstva jsme vstoupili jako lidé ze dvou samostatných uskupení, ale dnešní současná koaliční
spolupráce nám rozhodně není cizí. Sdílíme velkou většinu našeho volebního programu a máme blízký pohled
na rozvoj Jihočeského kraje. Naším společným cílem je transparentní, digitalizovaná správa kraje. Velký důraz
klademe na práci s krajinou, péči o obyvatele venkova, prostupnost a dostupnost volné krajiny a spolupráci se
zemědělci a lesníky.**
 
Jihočeský kraj nabízí turistické atraktivity nejen v přetížených centrech, ale i v dalších, ještě neobjevených místech.
Propojování sídel a cílů stezkami, posílení propagace neznámých míst, to je naše vize cestovního ruchu.

Nejen v krajském zastupitelstvu, ale i v komunální politice svými rozhodnutími podporujeme místní živnostníky,
producenty a řemeslníky. Podpora rozvoje stávajících firem například cestou modernizace je také naším společným cílem.

Oblast sociálních služeb a zdravotnictví je další z našich společných priorit. Kraj trpí nedostatkem péče ve venkovských
lokalitách, Piráti i Starostové se tímto problémem zabývají a navrhují řešení, která by mohla pomoci.

Svou opoziční roli vnímáme jako možnost se ke koaličním návrhům vyjadřovat a oslovovat kolegy zastupitele se svými náměty, pro které hledáme podporu napříč
celým zastupitelstvem. Pokud má náš návrh potenciál změny k lepšímu, věříme, že uspějeme. Jedním z takových
návrhů byl například ten od Josefa Soumara.

Díky rozklikávacímu rozpočtu na úroveň jednotlivých faktur, tedy návrhu, který Josef Soumar předložil všem zastupitelům krátce
po minulých volbách, se náš kraj stal vysoce transparentním a odpovědným vůči občanům. Děkujeme všem zastupitelům, že tento
návrh podpořili.

---

**Tento článek vyšel v jarním vydání tištěných Koaličních novin, které můžete získat na ulicích od našich kandidátů a dobrovolníků, případně je najdete k odběru na spřátelených místech.**

**[NOVINY MŮŽETE ČÍST TAKÉ ZDE V ONLINE PROHLÍŽEČI](https://jihocesky.pirati.cz/piratske-listy/2021-jck-pas-listy/#plisty/page1)**

---

O práci v krajském zastupitelstvu budou Piráti dále informovat, sledovat je můžete na [na Facebooku](https://www.facebook.com/pirati.jck) a 
[na webu](https://jihocesky.pirati.cz/).
