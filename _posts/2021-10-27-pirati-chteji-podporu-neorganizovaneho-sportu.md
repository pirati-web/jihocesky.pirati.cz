---
layout: post
category: blog
published: true
title: 'Jihočeští Piráti chtějí, aby kraj finančně podpořil neorganizovaný sport, obce by mohly žádat o peníze od roku 2023'
date: '2021-10-27'
author: Piráti Jihočeský kraj
image: 2021/jr2610.jpg

description: 'Na posledním jednání Zastupitelstva Jihočeského kraje byly schváleny programové dotace na podporu sportu. Zastupitelský klub Pirátů navrhoval úpravu, která by vedla k finanční podpoře neorganizovaných sportovišť v menších jihočeských obcích, jako jsou například skateparky, parkurová nebo pumptracková hřiště. Tento návrh sice nebyl přijat, zazněl však příslib, že bude zapracován v příštím roce a obce tak budou moci o tuto podporu žádat od roku 2023.'
tags:
  - zastupitelstvo
  - sport
---
**Na posledním jednání Zastupitelstva Jihočeského kraje byly schváleny programové dotace na podporu sportu. Zastupitelský klub Pirátů navrhoval úpravu, která by vedla k finanční podpoře neorganizovaných sportovišť v menších jihočeských obcích, jako jsou například skateparky, parkurová nebo pumptracková hřiště. Tento návrh sice nebyl přijat, zazněl však příslib, že bude zapracován v příštím roce a obce tak budou moci o tuto podporu žádat od roku 2023.** 

Sportem a souvisejícími tématy se za klub Pirátů zabývá zastupitel Jiří Roubíček, který vyjádřil lítost nad tím, že návrh v tomto roce neprošel. Jednoduchá změna názvu by znamenala podporu sportovišť pro mládež.

*„Je nám líto, že si koalice nevzala za své náš návrh na změnu názvu Opatření č. 3 v bodu programu podpory sportovní infrastruktury. V tuto chvíli zní: „Obnova vybavení sportovišť a jejich zázemí“. Námi navrhované znění bylo: „Obnova vybavení sportovišť, jejich zázemí a podpora vybavení sportovišť pro neorganizovaný sport“. To by znamenalo, že bychom podpořili rozvoj neorganizovaných sportovišť v menších jihočeských obcích, jako jsou například skateparky, parkurová nebo pumptracková hřiště,“* uvádí Jiří Roubíček a dále upozorňuje, že tato hřiště pro mládež často v jihočeských obcích chybí.

*„Tato hřiště chybí ve většině jihočeských obcí. V každé obci naleznete hřiště pro malé děti, ale pro mládež téměř žádné. Zazněl však příslib, že se náš návrh zapracuje v příštím roce, tím pádem by obce mohly žádat o podporu od Jihočeského kraje na volnočasové hřiště v roce 2023. Doufám tedy, že bude tento příslib splněn,“* uzavřel Jiří Roubíček. 

Podpora neorganizovaného sportu je součástí programu jihočeských Pirátů pro krajské volby, [celý program najdete na našem webu zde (PDF)](https://a.pirati.cz/jihocesky/img/program.pdf).

O práci v krajském zastupitelstvu budou Piráti dále informovat, sledovat je můžete [na Facebooku](https://www.facebook.com/pirati.jck) a 
[na webu](https://jihocesky.pirati.cz/).