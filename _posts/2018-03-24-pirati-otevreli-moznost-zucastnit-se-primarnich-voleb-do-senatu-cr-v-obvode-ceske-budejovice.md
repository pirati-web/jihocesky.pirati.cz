---
layout: post
category: blog
published: true
title: >-
  Piráti otevřeli možnost zúčastnit se primárních voleb do Senátu ČR v obvodě
  České Budějovice 
date: '2018-03-24 09:42pm'
author: 'Zbyněk Konvička, Kateřina Hůlková'
authorId: zbynek.konvicka
image: posts/1024px-praha_valdstejnsky_palac_-_panoramio_2.jpg
description: 'Senát, Piráti, České, Budějovice, volby'
tags: 'Senát, Piráti, České, Budějovice, volby'
---
V letošních senátních volbách se otevírá možnost kandidovat za Pirátskou stranu v obvodě České Budějovice. 

Podmínky pro kandidaturu jsou následující:  

* Kandidátem na pozici může být člen Pirátské strany nebo příznivec, který splňuje kritéria volby, bude mu v době voleb 40 let a je občanem České republiky. 
* Souhlasí s programem Pirátské strany a demokratickým minimem.
* Nominovat ho může skupina členů, fórum místního sdružení nebo krajské předsednictvo. Krajské předsednictvo může stanovit, že v primárních volbách (či jejich části) mohou hlasovat i registrovaní příznivci a s jakou vahou. Takové hlasování pak musí proběhnout osobně (na zasedání) s pomocí hlasovacích lístků.

Doba pro navrhování na nominaci je do 12. dubna 2018 včetně. Následovat bude dvoudenní doba na rozmyšlenou a poté hlasování. Hlasování bude dvoukolové, každé kolo potrvá 48 hodin. V prvním se bude hlasovat o přípustnosti kandidátů, ve druhém kole zvítězí kandidát s nejvyšším počtem hlasů.

[**Pirátské fórum - primární volby do Senátu ČR.**](https://forum.pirati.cz/viewtopic.php?f=408&t=40328)
